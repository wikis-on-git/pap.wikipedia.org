'''Trinta di Mei''' ta referi na e welga di trahadonan di Refeneria Shell na [[Kòrsou]] riba dia 30 di Mei [[1969]]. Esaki a kousa dos morto i riba un haltura di dies heridá. E sosodemientu aki ta un punto historiko di kambio di e sustema politiko, e kultura i e relashon sosial-ekonomiko di Korsou. E moveshon a krea un partido politiko nobo, Partido Frente Obrero Liberashon 30 di Mei, bou di lederansia di [[Wilson "Papa" Godett]]. Durante e periodo aki [[Cola Debrot]] tabata gobernador di Korsou.

=Kousa=
Na Kòrsou den añanan 60' e ekonomia tabata baiendo atras. Preisnan tabata subi e esaki no tabata wordu kompensá ku subida di salaris, esaki kiermen ku forsa di kompras di e poblashon lokal a baha drastikamente. Tambe e systema di kontratista di Shell, kualke e Refeneria a kita trahadonan for di trabou pa remplasá nan ku kontratistanan ku tabata kobra menos na salaris i ku no tabata tin seguro anto ku por a hasi mesun trabou ku un trahado fiho, a kousa hopi disturbio social. Loke a kousa e welga direktamente tabata e stagnashon di e negosashonan pa un CAO nobo. Ku esaki tur e sindikatonan no por a bira eens ku Wescar, ku tabata para responsabel pa e desaroyo di e CAOnan. Wescar na e momentu ei tabata tin un contracto fiho di kontratista ku Shell Curaçao.

Por wordu derivá ku un welga asina por a eskalá di intersidat te ora e yaga na nivel di un rebelion, pasobra e politia lokal no a mira urgensia di reforma e systema social riba e isla. Den e añanan prome ku trinta di mei por a nota di algun advertensia di peliger. E poblashon kolo kla tabata presta mas miho ku esun kolo skur. I tabata pertenese mas den Villapark será kaminda e individuo kolo skor por a solamente drenta di e la wordu invitá dor di un habitante kolo kla. E poblashon kolo skur aunke por a vota kasi no tabata tin poder den gobiernu. Den staten, e parlamento di [[Antiya Hulandes]], papiamentu tabta un lenga prohibí.

Officialnan di gobiernu atiyano a proklama tambe ku e media di korsou primeramente korant i radio tabata un di e kousanan di e rebelion. Hendenan na Kòrsou tabata bon na haltura di e evenementonan ku tabta pasando na [[Merka|Estadonan Uní]], [[Oropa]] i [[Amerika Latino]]. Tambe hopi Antiyano tabata bai studia afo i hopi turista di Merka i Hulanda ta bishitá korsou. Riba esei hopi trahadonan di afo a bin traha na e refeneria. Tur e saki a kousa ku e yiu di korsou tabata tin bon konosementu di loke tabata pasando den exterior. E rebelion lo duna similaridat di revolushonan anti-kapitalista, anti-kolonialista, anto anti-rasista ku a pasa ront mundu durante e tempu ei. E tabata influesia hopi en parikular di e [[Revolushon Cubano]]. Trahadonan di Gobiernu lo asta deklara falsamentu ku komunistanan Cubano mes a kuminsa of tabata involvi den kuminsa e rebelion. Aunke, e revolushon tabata tin efekto indirekto den e sentido ku e la inspira hopi di e partisipantenan. Hopi di e lidernan di e rebelion a bisti uniform khaki, similar na esunan ku tabata bisti dor di Fidel Castro. Na mesun momentu, e fenomeno di "Black Power" tambe tabta emergi ront di Karibe anto na Merka. Aunke e figuranan i lidernan no tabata direkamente involvi na kòrsou, nan a duna inspirashon na e partisipantenan. Manera na Merka, i paisnan caribense manera Jamaica, Trinidad i Tobago of Barbados hende kolo skur na Kòrsou tabata afekta disproporsionamemente dor di pobresa i mester a anda ku rasismo i diskriminashon den e systema. E movementu ku a yega na 30 di Mei tabta usa hopi di e simbulonan i argumentonan ku e movementu di "black power" anto otro movementu di derechi sivil ront mundu <ref> Social Movements, Violence and Change: May Movement in Curacao - 1974,  "Anderson, William A., Dynes, Russell R." </ref>

=Welga=
Riba e anochi di 29 di Mei 1969 ora a kaba reunion di Sindicato tabta tin un grupo no kontentu ku e desishonan ku a wordu tumá pa atende ku e systema di kontratista. Un grupo a kana bai Cinelandia na Punda i a kuminsa benta Baki di sushi abou na rabia. Polis a aparese na esena i a purba trese orden bek. 

Mainta riba dia 30 di Mei, mas sindicato a anusia ku nan lu welga e dia aki pa apoya e lucha di CAO kontra e kontratistanan. Un grupo di tres pa kuater mil trahado akumula dilanti Post 5 di Refeneria Shell. Aunke e CAO a emfatisá ku esaki tabata djis un disputo ekonomiko, Papa Godett, lider di e trahadonan di dok i aktivista, a advoca un lucha politiko den su speech na e welgadonan. E la yama pa un otro mars pa [[Fort Amsterdam]], ku tabta mas ku dies kilometer for di kaminda nan tabta ta, den sentro di suidat. Na e ora aki e grupo a kumisa move bai direkshon di sentro di suidat, un grupo ku tabata konsiti di mas o menos 5.000 trahadó, mayoria di nan kolo skur. Mas i mas hende a bira parti di e mars pa suidat ora e la pasa kantu di kaya anto e lidernan di e welga original tabata tin tiki kontrol riba e grupo su akshonan.
[[File:30-di-mei-car-burning.jpg|thumb|300px|right|Kimamentu di Auto den e kaos di e rebeldia]]
=Rebeldia Total=
E marcha a kuminsa bira exponesialmente mas violento. Prome un truck pick-up ku un automobilista kolo kla a wordu sende na kandela. Despues edifisionan komersial grandi a wordu saqueá un planta di Coca-Cola i un fabrika di Texas Instruments a wordu ataká dor di e protestantenan anto a drenta e fabrikanan pa demanda para produkshon anto libra e trahadonan. Texas instruments tabta tin reputashon malu entre e poblashon lokal pasobra esaki a preveni su trahadonan forma sindikato. Kasnan i edifisionan publiko, generalmente no a wordu ataká. Ora a bin hanja sa, polis a move pa purba pone un paro na e welgamentu i saqueo anto tambe a yama asistensia na SKS, i Soldatnan Hulandes ku tabata stashoná riba e isla. Polis, ku solamente sesenta oficier na esena no por a hasi nada pa para e violensia, dor di hendenan envoltia dor di e demonstashon, den auto purbando ta dal nan. Na e momentu aki, Papa Godett a wordu tirá den lomba dor di un agente polisial. E lo bisa ku polis tabata tin orden specifiko pa pone un fin na su bida, polis lo objetiona i bisa ku nan a solamente hasi loke ta nesesario pa sigurá na mes bidanan.

Polis a move pa sigurá un seru riba e routa di e marcha. Nan a wordu ataka dor di un truk di brandwér ku originalmente a wordu trese pa yuda nan pero ku su chauffeur a wordu tira i matá dor di e grupo. Tambe nan a wordu benta ku piedra. Na mes momentu, Godett a wordu trese hospital dor di miembronan di e demonstrashon pa risibí tratamentu pa su heridanan. Partinan di e marcha a sigu'é ayanan. E parti mayor di e marcha a move bai e centro di suitdat di Willemstad. Einan a grupo grandi a kibra den partinan mas chikitu ku a saquea un kantidat di pakus anto un theatro. Un pakus ku a wordu kritisa pa Vitó pasobra e tabta tin kondishonan di trabou malu a wordu sende na kandela, siguientemente e kadela a ekspande na e otro edifisio den bisendario.

Polis, SKS i otro boluntario lokal, brandwér, anto Marinier Hulandes a bringa duru pa pone un paro na e protestanan, paga e kadelanan, anto vigila banko i otro edifisio balioso ku por a wordu hortá, durante kua huma pretu diki tabata saliendo for di sentro di Willemstad. Pero hopi di e edifisionan den suidat tabta bieu i pesei a kima fasil. Tambe e lay-out kompakto di e sentro historiko a hasie hopi difisil pa yega kaminda nan esfuerso tabata nesesario. Den oranan di atardi, pastornan a saka un statement riba radio pidiendo saquedonan pa stop. Na mes momentu lidernan di sindikato a anunsia ku nan a yega nan un akuerdo ku Werkspoor. Segun e akuerdo aki, trahadonan di Shell lo risibi pago igual aunke si nan tabata kontratista of no, i esaki tambe no tabata depende di nan origen nashonal.

[[File:Hevige onlusten Weeknummer, 69-23 - Open Beelden - 59355.ogv|right|thumb|Video di niews Hulandes tokate e welga]]

Pero, aunke e lucha su metanan ekonomiko a wordu yegá, welganan a sigui te den anochi. Poko-poko e la baha riba dia 31 di Mei. E rebeldia e orei a kambia focus riba metanan politiko. Lidernan di sindikato, radical i tambe modera, a demanda pa baha gobernu, i a menasá ku un welga mas grandi. Riba 31 di mei, lidernan di trahadonan a tene reunion ku lidernan di sindikato di [[Aruba]], i tambe otro parti di Antiya. E delegashon di Aruba a bai di akuerdo ku e bahamentu di gobiernu, i a anunsia ku trahadonan di Aruba tambe lo welga si esaki no lo pasa. Ora e anochi di 31 di Mei pa 1 di Juni a bini, violensia a kaba. Un otro 300 marinier Hulandes a bin pa mantene orden.

=Referensianan=
{{reflist}}
