'''Trinta di Mei''' ta referi na e welga di trahadonan di Refeneria Shell (aktualmente yamá Refineria Isla) na Kòrsòu riba dia 30 di Mei 1969. Esaki a kousa dos morto i dies persona heridá. E dia aki tabata un punto historiko di kambio di e sistema politiko, e kultura i e relashon sosial-ekonomíko di Kòrsòu. E moveshon a krea un partido politiko nobo, kual tabata Partido Frente Obrero Liberashon 30 di Mei, bou di lideransia di Wilson "Papa" Godett. Durante e periodo aki Cola Debrot tabata gobernador di Kòrsòu.

=Kòusa=
Na Kòrsòu den añanan 60' e ekonomia tabata baiendo atras. Preisnan tabata subi i esaki no tabata wordu kompensá ku un aumento di salaris, esaki kiermen ku e komprasnan di e poblashon lokal a baha drastikamente. Tambe e sistema di kontratista di Shell, kual  Refeneria a kita trahadónan for di trabòu pa remplasá nan ku kontratistanan ku tabata kobra menos na salaris i ku no tabata tin un seguro anto ku por a hasi e mesun trabòu ku un trahado fiho, a kousa hopi disturbio sosial. Loke a kòusa e welga direktamente tabata e stagnashon di e negosiashonan pa un CAO (Collectieve Arbeids Overeenkomst) nobo. Ku esaki tur e sindikatonan no por a bai di akuerdo ku Wescar, ku tabata para responsabel pa e desaroyo di e CAOnan. Wescar na e momentu ei tabata tin un kontrato fiho di kontratista ku Shell Curaçao.

Por wordu derivá ku un welga asina por a eskalá di intensidat te ora e yega na un nivel di rebelion, pasobra e politika lokal no a mira e urgensia di reformá e sistema sosial riba e isla. Den e añanan prome ku trinta di mei por a nota algun advertensia di peliger. E poblashon kolo klá tabata presta mas miho ku esun kolo skur i nan tabata pertenese mas den un Villapark será kaminda e individuo kolo skor por a solamente drenta ora ku wordu invitá dor di un habitante kolo klá. E poblashon kolo skur aunke e por a vota kasi e no tabata tin poder den gobiernu. Den staten e parlamento di Antia Hulandes, papiamentu tabata un lenga prohibí.

Ofisialnan di gobiernu antiano a proklama tambe ku e media di Kòrsòu primeramente  korant i radio tabata un di e kòusanan di e rebelion. Hendenan na Kòrsòu tabata bon na haltura di e evenementonan ku tabata pasando na Merka, Europa i tambe Latino Amerika, tambe hopi Antiano tabata bai studia afo i hopi turista di Merka i Hulanda tabata bin bishitá Kòrsòu. Banda di esei hopi  ekstranhero a bin traha na e refeneria i tur esaki a kousa ku e yu di kòrsòu tabata tin bon konosementu di loke tabata pasando den exterior. E rebelion a duna un  similaridat di revolushonan anti-kapitalista, anti-kolonialista i anti-rasista ku a pasa rònt mundu durante e tempu ei kual esaki tabata un influensia hopi paresido na e Revolushon Cubano. Trahadónan di Gobìernu lo a hasta deklará falsamentu ku komunistanan Cubano mes a kuminsa of tabata involví den kuminsamentu di e rebelion. Aunke ku e revolushon tabata tin efekto indirekto den e sentido ku e la inspira hopi di e partisipantenan, hopi di e lidernan di e rebelion a bisti unifòrm kolo khaki, similar na esunan ku tabata bisti dor di Fidel Castro. Na mesun momentu, e fenomeno di "Black Power" tambe tabata emergi rònt di Karibe anto na Merka aunke e figuranan i lidernan no tabata direkamente involvi na kòrsou, nan a duna inspirashon na e partisipantenan. Manera na Merka, i paisnan caribense por ehèmpel Jamaica, Trinidad i Tobago of Barbados hende kolo skur na Kòrsou tabata afekta disproporsionamentu dor di pobresa i mester a anda ku rasismo i diskriminashon den e sistema. E movementu ku a yega na 30 di Mei tabata huza hopi di e simbolonan i argumentonan ku e movementu di "black power" anto otro movementu di derechi sivil ront mundu "Social Movements, Violence and Change: May Movement in Curacao - 1974,  "Anderson, William A., Dynes, Russell R."

=Wèlga=
Riba e anochi di 29 di Mei 1969 ora ku e reunion di Sindikato a kaba tabata tin un grupo no tabata kontentu ku e desishonan ku a wordu tumá pa atende ku e sistema di e kontratistanan. Un grupo a kana bai Cinelandia na Punda i a kuminsa benta bakinan di sushi abòu mientras ku polisnan a aparese na esena i a purba di trese orden bèk. 

Mainta riba dia 30 di Mei 1969, mas sindikato a anusia ku nan lo bai welga e dia aki pa apoya e lucha di CAO kontra di e kontratistanan. Tabata tin un grupo di tres pa kuater mil trahadó akumula dilanti Post 5 di Refeneria Shell. Aunke e CAO a enfatisá ku esaki tabata djis un disputo ekonomiko, Papa Godett lider di e trahadonan di dòk i aktivista, a avoká un lucha politiko den su speech na e welgadonan. E la hasi un yamada pa un otro marcha pa bai Fort Amsterdam, kual tabata mas ku dies kilometer for di kaminda nan tabata. Na e momentu ei e grupo a kumisa move bai direkshon di sentro di suidat, un grupo ku tabata konsiti di mas o menos 5.000 trahadó, mayoria di nan tabata kolo skur. Mas i mas hende a bira parti di e marcha aki den sentro di suidat ku ora e la pasa kantu di kaya  e lidernan di e welga original tabata tin tiki kontrol riba e grupo su akshonan.
[[File:30-di-mei-car-burning.jpg|thumb|300px|right|Kimamentu di òuto den e kaos di e rebeldia]]

=Rebeldia Total=
E marcha a kuminsa bira exponesialmente mas violento. Prome un truck pick-up ku un automobilista kolo kla a wordu sende na kandela. Despues edifisionan komersial grandi a wordu saqueá un planta di Coca-Cola i un fabrika di Texas Instruments a wordu ataká dor di e protestantenan anto a drenta e fabrikanan pa demanda para produkshon anto libra e trahadonan. Texas instruments tabta tin reputashon malu entre e poblashon lokal pasobra esaki a preveni su trahadonan forma sindikato. Kasnan i edifisionan publiko, generalmente no a wordu ataká. Ora a bin hanja sa, polis a move pa purba pone un paro na e welgamentu i saqueo anto tambe a yama asistensia na SKS, i Soldatnan Hulandes ku tabata stashoná riba e isla. Polis, ku solamente sesenta oficier na esena no por a hasi nada pa para e violensia, dor di hendenan envoltia dor di e demonstashon, den auto purbando ta dal nan. Na e momentu aki, Papa Godett a wordu tirá den lomba dor di un agente polisial. E lo bisa ku polis tabata tin orden specifiko pa pone un fin na su bida, polis lo objetiona i bisa ku nan a solamente hasi loke ta nesesario pa sigurá na mes bidanan.

Polis a move pa sigurá un seru riba e routa di e marcha. Nan a wordu ataka dor di un truk di brandwér ku originalmente a wordu trese pa yuda nan pero ku su chauffeur a wordu tira i matá dor di e grupo. Tambe nan a wordu benta ku piedra. Na mes momentu, Godett a wordu trese hospital dor di miembronan di e demonstrashon pa risibí tratamentu pa su heridanan. Partinan di e marcha a sigu'é ayanan. E parti mayor di e marcha a move bai e centro di suitdat di Willemstad. Einan a grupo grandi a kibra den partinan mas chikitu ku a saquea un kantidat di pakus anto un theatro. Un pakus ku a wordu kritisa pa Vitó pasobra e tabta tin kondishonan di trabou malu a wordu sende na kandela, siguientemente e kadela a ekspande na e otro edifisio den bisendario.

Polis, SKS i otro boluntario lokal, brandwér, anto Marinier Hulandes a bringa duru pa pone un paro na e protestanan, paga e kadelanan, anto vigila banko i otro edifisio balioso ku por a wordu hortá, durante kua huma pretu diki tabata saliendo for di sentro di Willemstad. Pero hopi di e edifisionan den suidat tabta bieu i pesei a kima fasil. Tambe e lay-out kompakto di e sentro historiko a hasie hopi difisil pa yega kaminda nan esfuerso tabata nesesario. Den oranan di atardi, pastornan a saka un statement riba radio pidiendo saquedonan pa stop. Na mes momentu lidernan di sindikato a anunsia ku nan a yega nan un akuerdo ku Werkspoor. Segun e akuerdo aki, trahadonan di Shell lo risibi pago igual aunke si nan tabata kontratista of no, i esaki tambe no tabata depende di nan origen nashonal.

[[File:Hevige onlusten Weeknummer, 69-23 - Open Beelden - 59355.ogv|right|thumb|Video di niews Hulandes tokate e welga]]

Pero, aunke e lucha su metanan ekonomiko a wordu yegá, welganan a sigui te den anochi. Poko-poko e la baha riba dia 31 di Mei. E rebeldia e orei a kambia focus riba metanan politiko. Lidernan di sindikato, radical i tambe modera, a demanda pa baha gobernu, i a menasá ku un welga mas grandi. Riba 31 di mei, lidernan di trahadonan a tene reunion ku lidernan di sindikato di [[Aruba]], i tambe otro parti di Antiya. E delegashon di Aruba a bai di akuerdo ku e bahamentu di gobiernu, i a anunsia ku trahadonan di Aruba tambe lo welga si esaki no lo pasa. Ora e anochi di 31 di Mei pa 1 di Juni a bini, violensia a kaba. Un otro 300 marinier Hulandes a bin pa mantene orden.

=Resutado=
Na tur, e rebeldia a kosta dos bida, indentifiká manera A. Gutierrez i A. Doran, anto e herida 22 polis i 57 civil. A kousa 322 detenshon. 43 negoshi i 10 otro edifisio a wordu kimá durante kurso di e welga anto 190 edifisio tabata severamente dañá of saquea. Trinta vehikulo a wordu distrui dor di kandela. E daño total a sali aproksimadamente 40 million dollar merikano. E saqueo tabata en grande hopi selektivo: negoshinan ku tabata tin hende kolo kla komo doño a wordu selekta, pero turistanan no. E rebeldia a logra su metanan ekonomiko, igualdat di salaris pa trahadonan di Shell, anto su metanan politiko, for di 3 di Juni e Staten di Antiya Hulandes, pone bou di druk di Kamber di Komersio, ku tabata tin miedu pa mas welga i violensia, a anunsia elekshon nobo pa September di e anja ei. Prome minister Ciro Domenico Kroon a bai skone durante e rebeldia, despues e la resigna i a wordu remplasá pa un gobernu interino. 
=Referensianan=
{{reflist}}
