E hecho cu estudio di gramatica tabata inclui e lenga papia y e lenga skirbi tabatin como consecuencia cu cualkier manual di gramatica tabata trata tur aspecto di idioma: frase, palabra y zonido, esta, cu idioma ta zonido, cu zonido hunto por forma palabra y cu palabra hunto por forma frase, y tur esaki a base di un normatividad, esta mustrando riba e uzo corecto di e lenga tanto papia como skirbi y, hopi biaha, no directamente riba loke lenga ta.



== Articulo ==

E ta un palabra cu ta bini prome cu '''sustantivo'''. Tin dos sorto di articulo, '''articulo defini''' y '''articulo indefni'''. E no tin genero manera otro idioma, por ehempel Spaño tin tres articulo ('''el''' perro/ '''el''' foto, '''la''' comida/ '''la''' casa, '''lo''' bueno/ '''lo''' contario etc). Ingles tambe ta un di e idiomanan cu no tin genero (the, a, an).
Papiamento tin dos articulo so, '''e''' y '''un'''. Articulo defini: '''e''', ta uz'e mas pa pluralisacion, ehempel: e cachonan, e baisnan, e scolnan.

Otro idioma (por ehempel [[Ruso]] y [[Hapones]]) no tin articulo mes. Ora un papiado di Papiamento of Ingles splica nan kico ta articulo ta masha dificil pa nan compronde. Papiadonan di Papiamento ta uz'e automaticamente.

Tin biaha no ta un nodo di uza "e", por ehempel ora nos papia algo en general:

'E cacho no ta morde' (kemen: cacho cu abo ta pensando). Cacho cu ta blaf no ta haci nada (kemen: cacho cu ta blaf en general).

== Sustantivo ==

Sustantivo ta indica hende, bestia, mata, cos, material y concepto. E ta bin di [[Latin]] ''substantivum'' cu kemen, nomber.
Nan ta variabel den genero y number, aunke den idioma Chines e sustantivonan ta invariante.
Tur idioma rondo mundo tin sustantivo, pero nan no ta uz'e na e mesun manera. Den otro idioma e no ta cambia pa singular of plural.

Papiamento tin tres sustantivo:

* sustantivo abstracto
* sustantivo concreto
* sustantivo generico


'''Sustantivo abstracto''' kemen bo no por indica pa medio di sentimento, dus  no ta posibel pa hole, mishi, scucha, mira: guera, amor, lealtad, beyesa, odio etc.

Ehempel:
'''''Amor''' ta algo bunita''=> e ta un concepto

'''Sustantivo concreto''' kemen cu e por percibi pa medio di sentimento, dus bo por mir'e y mishie: boter, muraya, tera, stoel, auto, hende.

* nomber di obheto   : El a dal e cu '''linaal'''.
* nomber di colectivo: E '''Conseho di Alumno''' a bay come awe nochi.
* nomber di materia  : Prijs di '''awa''' y '''coriente''' a subi.

'''Sustantivo generico''' kemen e ta referi na e sorto di generico. E por bin den diferente nificacion.

Ehempel:
'''''Huan''' ta un dokter''.


== Adhetivo ==

E ta bisa algo di e sustantivo. E ta bini di [[Latin]] cu kemen ''adjectīvus'', "cu ta agrega". E palabra cu ta duna mas informacion over di e sustantivo cu ta acompañ'e.

Casi semper bo ta skirbi band'i e sustantivo.
Ehempel: E homber halto. => "halto" ta bisa algo di e sustantivo.

Ta skirbi e adhetivo segun e genero y e cantidad di sustantivo.
Ehempel:
* a. E cabey largo
* b. E muhe bunita
* c. E casnan bunita

== Adverbio ==

Adverbio ta un palabra cu ta bisa algo di verbo, adhetivo, numeral, otro adverbio of di un frase completo. 
Adverbio tipicamente ta contesta e preguntanan manera: ''con?'', ''na ki manera?'' ''ki dia?'' ''na unda?'' y ''di kico ta extende''?.

* Adverbio '''-mente''':   principalmente cu ta caba cu -mente (casualmente)
<br>
* Adverbio di lugar:       aki, aya, ey, esey, cerca, dilanti, patras, abou.
<br>
* Adverbio di tempo:       awe, ayera, pronto, semper, djey, prome, awo, nunca.
<br>
* Adverbio di modo:        bon, malo, pio, solamente, poco poco, apenas, lihe.
<br>
* Adverbio di cantidad:    mucho, poco, nada, algo, basta, hopi, mas.
<br>
* Adverbio di afirmacion:  si, tambe, claro, polaga, di mes, ma ta claro, sigur.
<br>
* Adverbio di negacion:    no, hamas, tampoco, ningun, ni sikiera, ni, nodo
<br>
* Adverbio di duda:        podise, talbes, por ta, kisas, dado momento, acaso.
<br>


== Numeral ==

Numeral ta indica un cantidad exacto of no exacto. 

* Cardinal: un, dos, tres, cuater, cinco, seis etc.
* Ordinal: di prome, di dos, di tres, di cuater, di cinco, di seis etc. 
* Fraccion: 2/5 dos di cinco parti, 2 2/3 dos y dos di tres parti, 1/2 mita,mey


== Pronomber ==

E pronomber  ta defini en general, como e categoria gramatical cu por duna e posicion di e '''sustantivo'''.

'''Pronomber Personal'''
* Singular   => mi, bo, e
* Plural     => nos, boso, nan

'''Pronomber Posesivo'''
* Singular   => mi, bo, '''su'''
* Plural     => nos, boso, nan

'''Nota:''' "El a balia cu Ana". Aki nos por mira cu 'el' a haya un cambio di palabra, cu ta surgi door di custumber di papiamento y cu ta pa facilita pronuncacion, dus '''el''' ta pronomber.


'''Pronomber Enfatisacion '''

E kiermen duna enfasis/ extra atencion.

* Singular   => ami, abo, -
* Plural     => anos, aboso/ abosonan/bosonan, anan.

Ehempel: "'''Ami''' si tawatin ''un'' hamber" (ta duna exageracion).

== Preposicion ==

Preposicion ta manera: cu, den, di, riba, pa, banda di, tras di, trancurso di etc.

Tin tres sorto di preposicion:

* preposicion simpel
* preposicion componi
* expresion preposicional

'''Preposicion simpel''' => cerca, contra, cu, den, entre, na, pa, riba, te.

'''Preposicion componi''' => dilanti di, bou di, cerca di, dilanti di, door di.

'''Expresion preposicional''' => a causa di, a peticion di, cu cooperacion di, cortesia di.



'''Nota:''' como= no ta un preposicion. E palabra ta uni dos frase hunto. E ta un palabra di conhuncion.

Ehempel: 'Awe mi ta laat, ''como'' cu mi mester a desvia di mi auto'.


== Gerundio ==
E ta bini di Latin ''Gerundam'' cu kemen "pa hiba". Gerundio ta un conhugacion di verbo, cu ta duna un accion, ma e no ta defini tempo, modo, number ni hende. 

Verbo cu ta caba cu a, e, i ta haya formacion di gerundio, ehempel: 

* caba  - cabando
* crece - creciendo
* bini  - biniendo

Ora tin un vocal dilanti di -iendo e ta bira -yendo, ehempel:

contrui   - contruyendo
contribui - contribuyendo 

Verbo monosilabico of verbo cu ta caba cu 'u' no ta haya gerundio, ehempel:

* wak   - <s>wakiendo</s>
* pupu  - <s>pupiendo</s>
* scop  - <s>scopiendo</s>
* verf  - <s>verfiendo</s>
* bedey - <s>bedeyendo</s>
* dal   - <s>daliendo</s> 
* snoei - <s>snoeiendo</s>

Pa e grupo di verbo aki nos por uza "bezig + ta + verbo" pa expresa cu e accion ta tumando lugar.
Ehempel:

* E ta '''bezig ta wak''' television.
* E ta '''bezig ta zorg su''' ruman.
* E ta '''bezig ta verf''' e cas.

Of simplemente, nos por bisa:

* E ta '''''wak''''' television.
* E ta '''''zorg''''' pa su ruman.
* E ta '''''verf''''' e cas.
