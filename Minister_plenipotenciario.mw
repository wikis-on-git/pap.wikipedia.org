{{Variante|a}}
[[File:Rijksministerraad bijeen met nieuwe kabinet Biesheuvel, Den Haag , zittend v.l.n, Bestanddeelnr 924-7174.jpg|thumb|Reunion di Conseho di Minister di Reino na 1971 cu presencia di minister plenipotenciario di Surnam y Antias Hulandes, sres. Desi Polanen y Boy Rozendal, para patras di premier Barend Biesheuvel di Hulanda (sinta mey mey).]]
E termino '''minister plenipotenciario''' por tin diferente nificacion. Den derecho internacional un minister plenipotenciario o embahador extraordinario ta un diplomatico, cu ta mas bien un empleado publico. Su rango ta net bao di esun di [[embahador]].

== Reino Hulandes ==
Historicamente e contacto oficial entre e gobierno di Hulanda y e islanan di Antias Hulandes tabata core pa medio di e [[gobernador]]. Na 1947 ta introduci e puesto di representante oficial di Antias Hulandes na Den Haag. Antias su prome representante tabata [[Moises Frumencio da Costa Gomez]]. E puesto aki a desaroya despues den e funcion di minister plenipotenciario y a bira ofisial den [[Reino Hulandes]] desde 1954, ora a regla e relacionnan entre e paisnan di reino den [[Statuut pa e Reino Hulandes]]. 

Tin o tabatin e siguiente funcionnan di minister plenipotenciario pa:
* [[Aruba]]: desde 1986, ora ela obtene su [[Status aparte di Aruba|status aparte]]
* [[Kòrsou|Corsou]]: desde 2010, despues di disolucion di Antias Hulandes
* [[Sint Maarten]]: desde 2010, despues di disolucion di Antias Hulandes
* [[Antias Hulandes]]: di 1954 te 2010, ora a [[Disolucion di Antia Hulandes|disolvi Antias Hulandes]].
* [[Sürnam|Surnam]]: di 1954 te 1975, ora e pais a bira independiente y a sali for di Reino Hulandes.

E minister plenipotenciario ta actua como representante di su respectivo pais na [[Den Haag]], sede di gobierno di [[Hulanda]]. E ta forma parti di e [[Conseho di Minister di Reino Hulandes]], sinembargo no ta forma parti di [[Conseho di Minister]] di su respectivo pais. Esaki ta debi cu un minister plenipotenciario no ta un "minister" igual na otro minister como e no ta responsibilisa na [[parlamento]], sino ta raporta directamente na minister-presidente di su respectivo pais. Si ta necesario por invita e minister plenipotenciario pa atende reunion di Conseho di Minister.

Den curso di tempo Antias Hulandes, Aruba y Corsou tambe a cuminza staciona representante, cu e titulo di minister plenipotenciario, na e embahada di reino na [[Estadonan Uni di Merka|Merca]], [[Venezuela]] y na [[Union Oropeo]]. E ministro plenipotenciario aki ta representa exclusivamente e interesnan di su respectivo pais. Actualmente tanto Aruba como Corsou tin un representante na [[Washington D.C.]] Sint Maarten no tin minister plenipotenciario na Washington.

{{Appendix|refs|2=
* {{Tradukshon for di otro Wikipedia|idioma=nl|oldid =50164566|titulo=Gevolmachtigd minister}}
{{References}}
;Link externo
* [https://www.rijksoverheid.nl/onderwerpen/caribische-deel-van-het-koninkrijk/bestuur-van-aruba-curacao-en-sint-maarten#:~:text=Aruba%20en%20Cura%C3%A7ao%20hebben%20ook,geen%20gevolmachtigde%20minister%20in%20Washington.  Gevolmachtigde ministers in Den Haag en Washington], Rijksoverheid.nl
}}

[[Category:Organonan Gubernamental]]
