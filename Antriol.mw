'''Antriol''' ta un bario di [[Kralendijk]], kapital di [[Boneiru]]. E bario ta situá mas den tera i ta konsisti di 5 besindario: Amboina, Antriol P'abou, Antriol P'ariba, Guatemala i Lagun Hill. Ku masomènos 4.000 habitante Antriol ta e bario mas grandi di Kralendijk.<ref name="Antriol">[https://www.bonaireparadise.nl/de-dorpen-op-bonaire/antriol-/ Antriol], Bonaireparadise.nl</ref> 

[[File:Collectie NMvWereldculturen, TM-10021545, Repronegatief 'Een kunukuhuis (?) in Antriol', fotograaf niet bekend, 1947.jpg|thumb|Kas di bara na Antriol (1947)]]
Na 1626 a fundá Antriol tempu ku [[Spaña|spaño]] i [[Portugal|portugues]] tabata wordu deportá pa Boneiru. Su nomber ta un korupshon di "Al interior" (den tera), kual a bira Entrejol i mas despues Antriol. Inisialmente e nomber tabata referi solamente na e parti ku awe ta yama Antriol P'abao. Tabata bedei Antriol P'ariba tambe komo Den Tera.<ref name="Antriol"/>

Te ku prinsipio di siglo 20 [[Cas di Torto|kas di bara]] tabata e tipo di bibienda mas komun na Antriol.<ref>Boi Antoin, [https://bonaire.nu/2020/04/19/het-witte-gat-van-antriol/ Het witte gat van Antriol], Bonaire.nu, 19 aprel 2020</ref> Den kurso di tempo Antriol i Kralendijk a krese hunta ku otro.

Na Antriol ta situá e parokia La Birgen di Coromoto, kual misa a wordu konsagrá na 1955. Su prome pastor tabata Pader [[R. Nooyen]].

== Referensia ==
{{Reflist}}

[[Category:Boneiru]]
