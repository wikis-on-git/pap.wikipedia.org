{{Variante|a}}
[[File:Nubische_geiten.jpg|thumb|right|Anglo Nubian]]
[[File:Nubische_geiten_met_lammeren.jpg|thumb|right|Cabritu anglo nubian cu carne]]
'''Anglo Nubian''' ([[Ingles]]: ''Nubian goat'', [[Spaño]]: ''Anglo Nubiano'' of [[Hulandes]]: 
''Nubische geit'') ta un rasa di cabritu cu a na [[Inglatera]] pa medio di crusamento di e cabritonan [[nativo]] cu e rasanan [[Zaraiby]] y [[Jamnapari]] cualnan a wordo treci for di [[Egipto]] y [[India]] respectivamente.

E rasa aki mas popular na [[Merca]]. E prome cabritonan [[Nubian Ingles]] a yega Merca na [[1909]].
E rasa aki ademas di ta un bon [[productor]] di [[lechi]], ta wordo utilisa tambe na otro paisnan pa produccion di [[carni]]. Ademas su lechi ta di hopi bon calidad y su contenido di [[vet]] di lechi ta mas halto cu esun di e otro rasanan [[productor di lechi]].

Na [[Aruba]] e prome ehemplarnan a yega [[Sta. Rosa]] na [[1980]], procedente di [[Merca]].
Aki nan ta conoci como “Anglo Nubian”.
Nubian ta region cual awendia ta e parti noord di [[Sudan]] y e parti sur di Egipto.
Di e berdadero rasa Nubian, actualmente ta dificil encontra algun ehemplar den e region aki ya cu e ta casi extinta.

E rasa aki ta ser considera grandi y su cabes ta e caracteristica cu ta distingui e rasa. Su [[weso di nanishi]] ta halto na e parti mei mei (convex). E horeanan ta largo hancho y ta colga.
Su lana ta cortico, fini y ta briya. E no tin un colo of patrono di colo defini.
E macho ta alcansa un peso di 80 kg y e hembra 59 kg. E peso di e lamchi recien naci ta 2,7 kg.

[[Category:Animalnan]]
