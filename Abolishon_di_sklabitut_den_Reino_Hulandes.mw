{{Variante|c}}
{{Databox}}
[[File:Slave compensation Sint Eustatius.jpg|thumb|260px|Un cheque pa 3200 florin di kompensacion pa e abolishon di sklabitut na [[Sint Eustatius]] na [[1863]]]]
E '''abolishon di [[sklabitut]] den [[Reino Hulandes]]''' a tuma lugá mei-mei di siglo 19. Dia [[1 di yanüari|promé di yanüari]] [[1869]] sklabitut a yega su fin formalmente na India hulandes (awor [[Indonesia]]). Ku e Ley di Emansipashon sklabitut e ta yega su fin dia [[1 di yüli|promé di yüli]] [[1863]] na [[Sürnam]] i [[Kòrsou i su Dependensianan]] (konstituí pa loke ta aktualmente e paisnan [[Aruba]], [[Kòrsou]], [[Sint Maarten]] i e entidatnan públiko [[Boneiru]], [[Saba]] i [[Sint Eustatius]]).

== Abolishon ==
Despues ku Rei Willem I di Hulanda a abolí trafikashon di katibu na 1815 e ta dura kasi sinkuenta aña pa sklabitut mes tambe keda abolí. Otro podernan [[kolonialismo|kolonial]] a bai over na abolishon mas lihé: [[Reino Uni|imperio britániko]] na 1833 i na [[Fransia|reino franses]] na 1848. Prohibishon den Reino Hulandes a tuma lugá den etapa. Na India hulandes esaki a kuminsa na 1860 i tabata te 1910 ku esaki a alkansa tur isla di e [[archipielago]].

Na [[Sürnam]] i Kòrsou i su Dependensianan sklabitut a wòrdu abolí mediante e Ley di Emansipashon desde promé di yüli i tabata usa e término ''emansipashon'' pa bedei e prohibishon di sklavitut.<ref>Ya tabatin den kasonan individual katibunan ku a wordu liberá mas promé. Esaki ta yama manumishon.</ref> Riba e fecha aki 35.000 katibu na Sürnam i 12.000 katibu riba e islanan hulandes den [[Laman Karibe|Karibe]] a haya nan libertat.<ref name="CBSSLAV">{{en}}{{citeer web|url=http://www.cbs.nl/nl-NL/menu/themas/dossiers/historische-reeksen/publicaties/artikelen/archief/2013/2013-47-duizend-slaven-vrijgemaakt-pub.htm|werk=CBS|titel=Op 1 juli 1863 47 duizend slaven vrijgemaakt in Suriname en op de Antillen|datum=2013-07-01|bezochtdatum=2022-06-26}}</ref> A organisá fiesta unda a presentá Rei Willem III di Hulanda komo e figura klave i esun ku a hasi bon obra pa e katubunan liberá. 

Pa kompensa e pèrdida di propiedat gobièrnu hulandes a paga na Sürnam un kompensashon di 300 florin pa katibu na nan doño. Na Kòrsou esaki tabata 200 florin, mientras na India hulandes e kompensashon tabata entre 50 i 350 florin, dependiendo di e edat di e katibu. Doñonan di katibu tabata kobra e kompensashon aki dor di presentá un lista di personanan den nan poseshon, e asina yamá "borderel".<ref>{{en}}{{citeer web|url=https://www.ru.nl/slavenregisters/slavenregisters/curacao/zoeken-index-curacao-slavenregister/|titel=Curaçao: slavenregister en emancipatieregisters 1839-1863|werk=Radboud Universiteit|datum=|bezochtdatum=2022-06-26}}</ref>  En total e kompensashon a suma kasi 12 mion florin, igual na mas of menos 10% di e gastonan di gobièrnu hulandes na 1863.<ref name="CBSSLAV"/>
 
== Selebrashon di e abolishon == 
Na Sürnam ta selebra e abolishon di sklabitut ku e fiesta anual di "Ketikoti". Bou di e afro-[[Sürnam|sürnameñonan]] i afro-[[Antias Hulandes|antianonan]] na Hulanda tambe ta selebra Ketikoti. Na Sint Eustatius, Sint Maarten i Saba ta selebra e dia bou di e nòmber di Dia di Emansipashon. Saba a selebr'e pa promé bes na 2021.<ref>{{en}}{{citeer web|url=https://www.sabagov.com/post/emancipation-day-2021|titel=Emancipation Day 2021|werk=Gobiernu di Saba|datum=2021-07-02|bezochtdatum=2022-06-27}}</ref> Entrante 2022 dia promé di yüli ta un dia di fiesta ofisial na [[Sint Eustatius]].<ref>{{nl}}{{citeer web|url=https://wetten.overheid.nl/BWBR0028202/2022-01-01#Hoofdstuk6|titel=Arbeidswet BES 2006|werk=wetten.overheid.nl|datum=2013-07-01|bezochtdatum=2022-06-26}}</ref> 

{{Appendix}}

[[Category:Sociedad]]
