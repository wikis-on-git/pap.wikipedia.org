[[File:Coat of arms of Curaçao.svg|thumb|E eskudo di Kòrsou ta un símbolo ofisial di pais [[Kòrsou]]]]
Esaki ta un resúmen di e '''ministerionan di pais [[Kòrsou]]'''. Desde 10 di oktober 2010 gobièrnu di pais Kòrsou ta konsistí di nuebe [[ministerio]]. E organisashon di e ministerionan por lo general ta sentrá riba separashon di tres área:

# Maneho (beleid): organisashon di maneho (beleidsorganisatie)
# Ehekushon (uitvoering): organisashon di ehekushon (uitvoeringsorganisatie)
# Supervishon (toezicht): organisashon di inspekshon (toezichthouder)

Kada ministerio tin un organisashon di maneho i un organisashon di inspekshon ku ta akapará tur e áreanan temátiko di e ministerio. Pa e parti di ehekushon e ministerionan tin varios sektor temátiko bou di e kua e diferente organisashonnan ehekutivo ta kai.

==Ministerio di Asuntunan General==
Ministerio di Asuntunan General ta responsabel pa kalidat di [[estado di derecho]], komunikashon interno i eksterno óptimo, relashonnan duradero den [[Reino Hulandes|Reino]] i ku eksterior, fortalesé identidat nashonal i salbaguardia seguridat nashonal.

Bou di e áreanan di maneho di [[relashonnan eksterior]] i general tin e siguiente sub-áreanan:
*Relashonnan internashonal i regional
*Asuntunan konsular
*Tratado i asuntunan di [[derecho internashonal]]
*Asuntunan protokolar
*Asuntunan general
*Asuntunan konstitushonal
*Relashonnan den Reino
*Formashon di nashon
*Maneho di komunikashon i informashon
*Maneho hurídiko i legal
*Siguridat nashonal

E Minister enkargá ku e ministerio aki aktualmente ta: [[Gilmar Pisas]]

==Ministerio di Desaroyo Ekonómiko==
Ministerio di Desaroyo Ekonómiko ke yuda dirigí desaroyo ekonómiko duradero pa yega na un nivel di prosperidat mas haltu pa komunidat di Kòrsou i ke stimulá un posishon kompetitivo fuerte i produkshon di kalidat haltu. E ministerio ke logra esaki dunando servisio óptimo, trahando pa reforsá struktura di ekonomia i reakshonando na un manera efektivo riba desaroyonan den sosiedat i internashonal.
Ministerio di DE ta responsabel pa maneho, ehekushon i supervishon den e siguiente áreanan i sub-áreanan di maneho:
*Negoshi, konsistiendo di maneho (mikro)EMC, desaroyo ekonómiko, merkado di kapital, polítika di kompetensia, infrastruktura di ekonomia di konosementu, produkshon ekonómiko agrario i di peska i maneho di establesementu. E ministerio ke yuda dirigí desaroyo ekonómiko duradero pa realisá un nivel di prosperidat mas haltu pa komunidat di Kòrsou i ke stimulá un posishon kompetitivo fuerte i produkshon di kalidat haltu. E ministerio ke logra esaki dunando servisio óptimo, trahando pa reforsá struktura di ekonomia i reakshonando na un manera efektivo riba desaroyonan den sosiedat i internashonal.
*Desaroyo Ekonómiko i Inovashon, konsistiendo di e efekto di oferta i demanda, inovashon, polítika energétiko, desaroyo sektorial, polítika di empleo i stabilidat makroekonómiko.
*Kooperashon ekonómiko internashonal, konsistiendo di polítika di komersio, negoshi internashonal i invershon den eksterior.

E Minister enkargá ku e ministerio aki aktualmente ta: Ruisandro Cijntje

==Ministerio di Desaroyo Sosial, Labor i Bienestar==
Ministerio di Desaroyo Sosial, Labor i Bienestar (DSLB) ta tuma inisiativa pa, huntu ku tur siudadano, negoshi i institushon, stimulá desaroyo sosial i bienestar di e habitantenan di Kòrsou den direkshon di realisashon di un ambiente di biba, siña, traha i residensia ku ta duradero, salú, yen di amor, sigur, konstruktivo, ku ta sigurá kalidat di bida, ta stimulante i emansipá. Den esei famia, hubentut, trabou i desaroyo sosial tin un lugá sentral.

Den e kuadro aki ministerio ta trata di logra e siguiente metanan: fomentá koheshon sosial i un kultura di mediashon den bario, stimulá akseso na merkado laboral, bon relashon laboral, i seguridat sosial balansá i hustisia sosial. ‘Empowerment’ di habitantenan di Kòrsou, fortifikando akseso na retnan sosial fomentá desaroyo sano di mucha i fortifikando funshon di famia i protekshon di (derechonan di) famia i hubentut. Terenonan di maneho i ‘stakeholder’ Pa e ministerio di DSLB a ehekutá un análisis di ‘SWOT’, esta un análisis di puntonan fuerte i débil, oportunidat i menasa. Tambe riba base di esei a strukturá e ministerio segun tres tereno: desaroyo sosial: pa loke ta trata e tereno aki ta buska pa realisá vários estilo di kuido sosial (entre otro kuido di adikto, kuido di hende grandi, kuido di hende ku desabilidat). Banda di esei ta konkretisá e konsepto di desaroyo di bario mas aleu. Riba tereno di famia & hubentut ta enfoká riba bienestar di famia, maneho di desaroyo di hóbennan, maneho di ‘gender’ i protekshon di derechonan di mucha i di famia. E tereno di labor ta abarká tópikonan manera esfuersonan pa logra un grado mas altu posibel di partisipashon den labor, sirkunstansianan laboral optimal, bon kondishon di empleo i seguro sosial balansá.

E Minister enkargá ku e ministerio aki aktualmente ta: [[Ruthmilda Larmonie-Cecilia]]
{{See also|Mira tambe: [[Lista di Minister di Desaroyo Sosial, Labor i Bienestar di Kòrsou]]}}

==Ministerio di Edukashon, Siensia, Kultura i Deporte==
Ministerio di Edukashon, Siensia, Kultura i Deporte (ESKD) ta komprometé su mes pa garantisá ku  tur habitante di pais Kòrsou tin oportunidat igual pa desaroyá kompletamente i krese bira un persona di pleno kapasidat ku potensial pa partisipá di un forma konstruktivo i kontribuí na desaroyo ekonómiko i desaroyo sosial general di sosiedat.

E Ministerio aki ta komprometé su mes ku:
enseñansa aksesibel, inovativo i di kalidat altu ku ta enfoká riba desaroyo di tur posibilidat di esnan ku ta partisipá na enseñansa desaroyo fuerte di siensia oumento di konsenshi kultural i di partisipashon kultural aktivo di manera ku tur habitante ta haña posibilidat pa partisipá plenamente den sosiedat oumento di realisashon di importansia di deporte i moveshon dirigí riba stimulashon di deporte i moveshon. 

Áreanan di maneho i ‘stakeholder’
Pa e Ministerio nobo di ESKD a ehekutá un análisis di ‘SWOT’, kiermen un análisis di puntonan fuerte i débil, oportunidat i menasa. 
Tambe riba base di esei a konkretisá interpretashon di e kuater áreanan di maneho di e ministerio:

Enseñansa: den e área aki loke ta sentral ta realisashon di e maneho di kual tur sorto di enseñansa ta organisá optimalmente i den kua alumnonan por pasa i sigui bai optimalmente. 

Siensia: e área di siensia ta dirigí riba realisashon di un klima di investigashon ku ta invitá pa bon práktika di siensia i alabes establesé konekshon ku institushonnan sientífiko internashonal. 

Kultura: e área di kultura ta dirigí riba desaroyo di konsenshi kultural i partisipashon kultural aktivo di tur Kurasoleño, di manera ku nan por desaroyá na un forma balansá. Ku esei e ta duna tambe un impulso na “nation building” i na tresementu e diferente identidatnan kultural huntu. 
Deporte: den di e área aki e enfoke ta pa realisá un skala di fasilidat deportivo i ampliamentu di e realisashon di importansia di deporte i movementu den di komunidat.

E Minister enkargá ku e ministerio aki aktualmente ta: [[Sithree Adalbert 'Cey' van Heydoorn]].

==Ministerio di Finansa==
E mishon di e ministerio aki ta promové un maneho finansiero, fiskal i di [[duana]], efektivo i balansá, pa atkisishon i uso responsabel, efikas i hustifiká di fondonan públiko i kontròl di asuntunan presupuestario. Alabes ehekushon efektivo i efisiente di asuntunan fiskal i asuntunan relashoná ku duana. Komo organisashon ministerio di Finansa (FIN) tin un funshon di modelo: e kolaboradónan ta di kalidat altu i di kondukta intachabel. Internamente i eksternamente ta apliká “checks and balances”  di un forma konkreto i  ta aktua segun normanan establesé adelantá (tantu den kondukta komo den maneho). Terenonan di maneho i ‘stakeholder’ Pa introdukshon di e ministerio di Finansa a ehekutá un análisis ‘SWOT’, kemen un análisis di puntonan fuerte, puntonan débil, oportunidat i menasanan. 

Tambe riba e base ei a duna forma na konkretisashon di e tres tereno di maneho di e ministerio: 

1. Maneho finansiero, maneho general i ehekushon: 
*Desaroyo di maneho finansiero: kriterionan efikas, efektivo i balansá Kontròl riba asuntunan presupuestario 
*Kontròl riba uso di fondonan públiko: kriterionan efikas, hustifiká i responsabel, resultando den un balansa entre benefisio i gastunan kolektivo. 

2. Maneho fiskal i ehekushon Desaroyo di maneho fiskal (nashonal i internashonal), legislashon i supervishon: kriterionan efikas, efektivo i balansá Ehekushon efektivo i efikas di asuntunan fiskal.

3. Maneho di duana, legislashon i ehekushon 
*Desaroyo di maneho di duana (nashonal i internashonal): kriterionan efikas, efektivo i balansá 
*Ehekushon efektivo i efikas di asuntunan di duana.

E Minister enkargá ku e ministerio aki aktualmente ta: [[Javier Silvania]].

==Ministerio di Gobernashon, Planifikashon i Servisio==
Ministerio di Gobernashon, Planifikashon i Servisio (GP&S) ta asumí un papel di liderazgo den realisá i salvaguardá un atministrashon públiko ku ta funshoná bon.

Ministerio di GP&S ta un ministerio nobo desde 2010, pasobra den konstelashon antiano no tabatin un ministerio direktamente ekivalente. En bista di su karakter inovativo i e echo ku e ministerio akí ta operá riba áreanan di maneho hopi variá, a opta pa formulá un mishon basta amplio p’e. 

E ministerio akí su mishon, den su totalidat, ta lo siguiente.

Efisiensia i efektividat den henter aparato públiko: E ministerio tin e papel di duna direkshon na e proseso akí. 

E ministerio lo desaroyá un maneho di informashon moderno pa aparato públiko i desempeñá tareanan atministrativo i di apoyo pa mehorá servisio tantu interno komo na públiko. Di e manera ei, lo desaroyá un sistema di suministro di informashon basá riba normanan moderno ku lo perkurá pa datonan di gobièrnu ta semper konfiabel, lokalisabel, aksesibel, outéntiko i kompleto.

Ademas, e ministerio ta tuma inisiativa pa yega na un aparato públiko kaminda tin e empleado públiko indiká asigná na kada puesto. Esun indiká ta un empleado nombrá a base di su kualidatnan, un empleado íntegro i ku ta keda desaroyá kontinuamente.

E Minister enkargá ku e ministerio aki aktualmente ta: [[Ornelio (Kid) Martina]].

==Ministerio di Hustisia==
Ministerio di Hustisia ta enkargá ku kuido di estado di derecho, mantenshon di derecho, seguridat i órden públiko dentro di pais [[Kòrsou]].

E ministerio di Hustisia nobo ta dirigí na promé lugá riba: desaroyo di maneho traha konsepto di legislashon hudisial kontribuí na kalidat di funshonamentu di partnernan den e kadena di kuido di seguridat pèrkurá pa seguridat, órden i trankilidat den komunidat di Kòrsou i en partikular seguridat di siudadanonan i tur hende ku ta permanesé temporalmente den pais Kòrsou. 

Terenonan di maneho i ‘stakeholder’ ministerio di Hustisia ta responsabel pa maneho, ehekushon i supervishon di e siguiente terenonan di maneho: Órden Públiko i Seguridat. 

Pa loke ta trata e tereno di maneho den Órden Públiko i Seguridat a pone e siguiente supterenonan huntu: seguridat den tráfiko i libertat di tráfiko protekshon di hende i edifisio mantenshon di órden públiko supervishon i kontròl protekshon kontra kandela, kombatimentu di insidente i kalamidat atmishon i permanensia Mantenshon di lei. 

Pa loke ta trata e tereno di maneho di Mantenshon di Lei a pone e siguiente supterenonan huntu: detekshon persekushon ehekushon/detenshon re-edukashon, protekshon di hubentut i resosialisashon.

E Minister enkargá ku e ministerio aki aktualmente ta: [[Gilmar Pisas]] (interino) 

==Ministerio di Salubridat, Medio Ambiente i Naturalesa==
Ministerio di Salubridat Públiko, Medio Ambiente & Naturalesa ta pará pa protekshon optimal i mehoramentu di salubridat na Kòrsou. Alabes realisashon di un desaroyo duradero pa komunidat en general. E ministerio ta trata di realisá su metanan entre otro ku ehekushon di lei riba tereno di salubridat.

E ministerio ta konsistí di e siguiente organisashonnan:

1. Organisashon di Maneho <br/ >
2. Sektor di Salubridat
* THZ; antes GGD
* G&GZ; antes GGD
* JGZ
3. Inspekshon di Salubridat Públiko (IVG)

* Inspekshon di Kuido (IGZ)
* Inspekshon di Remedi (IGM)
* Inspekshon di Protekshon di Salubridat (IGB)
* Inspekshon di Medio Ambiente i Naturalesa (IMN)

<br>
4. Sektor di Agrikultura, Medio Ambiente i Naturalesa
* Organisashon di ehekushon di Maneho di Medio Ambiente I Naturalesa (MNB); antes Milieudienst
* Organisashon di ehekushon di Maneho di Agrikultura i Peska (AVB); antes LVV

E Minister enkargá ku e ministerio aki aktualmente ta: [[Dorothy Pietersz-Janga]].

==Ministerio di Tráfiko, Transporte i Planifikashon Teritorial==
Ministerio di Tráfiko, Transporte i Planifikashon Teritorial di Pais Kòrsou ta responsabel pa un desaroyo duradero riba tereno di tráfiko, transporte i planifikashon teritorial, ku e konseptonan ‘sano’, ‘sigur’ i ‘limpi’ komo enfoke sentral. E Ministerio akí ta un organisashon ku ta usa medionan inovativo pa mantené Kòrsou habitabel i aksesibel.
Ministerio di TT&PT ta konsistí di dos sektor: sektor di Tráfiko i Transporte i sektor di Infrastruktura i Planifikashon Teritorial.

E sektor di Tráfiko i Transporte ta konsentrá spesífikamente riba aksesibilidat di Pais Kòrsou for di eksterior i aksesibilidat riba su teritorio na un manera sigur i efektivo, via espasio aéreo, via haf i riba tera. 

Fasilitashon di un transporte públiko óptimo tambe ta un di e aktividatnan klave den e sektor akí. Konekshonnan efisiente pa i for di Pais Kòrsou—i riba su teritorio—tin un efekto makroekonómiko enorme i ta influensiá tur sektor ekonómiko di e isla. Den futuro tambe reglanan internashonal riba tereno di transporte aéreo i marítimo lo sigui fiha rekisito pa e diferente formanan di transporte. 

Ademas, e sektor akí lo enfoká riba protehá henter komunidat i propiedatnan físiko kontra situashonnan meteorológiko i geofísiko ku ta forma peliger pa sosiedat. E sektor akí ta karakterisá pa un grado haltu di lei- i reglanan internashonal ku e mester atené na dje.

Spesífikamente, e sektor di Infrastruktura i Planifikashon Teritorial ta okupá ku hasi i mantené e diferente áreanan residensial i di trabou di Pais Kòrsou aksesibel (na un manera sigur), satisfasé e nesesidat di tereno pa konstrukshon pagabel i organisá teritorio di e isla den áreanan ku diferente destinashon, inkluso ‘área bèrdè’. Ademas, e sektor akí tin un impakto grandi riba desaroyo sosioekonómiko i mantenshon di un ambiente aseptabel di biba pa tur ser bibu, riba término largu. Pa loke ta trata lei i regla, e sektor akí tin un karakter fuertemente lokal.

E Minister enkargá ku e ministerio aki aktualmente ta: [[Charles Cooper]].


==Linknan eksterno==
* [http://www.curacao.com/ Sitio ofisial di Kòrsou]
*[http://www.gobiernu.cw www.gobiernu.cw] - Wèpsait ofisial di Gobièrnu di Kòrsou

[[Category:Kòrsou]]
[[Category:Organonan Gubernamental]]
