[[File:Rufo-wever.jpg‎|200px|thumb|Rufo I. Wever]]

'''Rufo Wever''' tawata un musico, componista y areglista conoci cu a toca y skirbi hopi cantica. Su walsnan ta hopi conoci na [[Aruba]]. El a compone: tumba, bolero, zamba, mambo, porro, merengue, danza, mazurka, polka y calypso. <ref>http://books.caribseek.com/Curacao/Muziek_en_Musici_Nederlandse_Antillen/rufo-inocencio-wever.shtml</ref>

==Biografia==

Rufo Inocencio Wever, miho conoci como "Rufo Wever" a nace dia 8 di december 1917 den Wilhelminastraat 33 Aruba. El a nace na  Maria Annette Lampe Babijn y Civiles Marcial Wever Everts. E tawata e ruman mayo di su cuater rumannan. El a atende ULO na Dominicus College na 
Oranjestad.

Ora Wever tawatin 24 aña, el a perde su brasa robes pa accident di trafico. Esaki no a pone stop na su pasion musical, el a cuminsa practica cu su man drechi di tal manera cu tawata parce cu e tin dos man. E tawata bisti un brasa artificial pa e por a toca cu man robes riba piano.

==Carera musical==

Rufo cu su 5 aña a cuminsa toca cantica popular cu su harmonica. Su tata cu tawata un musico, a descubri e talento musical den su yiu cu su harmonica. Su tata a cumpra un segunda mano piano pa Rufo y tawata mustra hopi agradabel tocando piano. Su tata, cu tawata impresiona cu su talento, a zorg pa Rufo cuminsa haya les di piano. Rufo tawatin 6 aña. E tawata toca saxofon, guitara, cuarta, clarinet y tur otro instrumento ritmico el a siña.

===Prome banda===
Ora Rufo tawatin 15 aña el a lanta un banda cu yama "De Melody boys". Mas despues el a lanta otro banda titula "Los Travadores Musicales".

===Cah'i orgel===
Rufo Wever tawata bezig cu su caha di orgel. E temponan aya e Arubianonan tawata bay cu nan cah'i orgel pa Corsou cu boto comosifuera nan tawata kibra. Den curso di tempo, Rufo a haya sa con pa repara un caha di orgel, di e tempo ey hopi hende a acerca Wever pa nan orgel wordo drecha.

===Wals di Wever===
El a skirbi e wals "Arubanita" ora e tawatin 15 aña, esaki tawata e prome wals cu Su Mahestad [[Reina Juliana]] a baila na Aruba na aña 1955. Despues di "Arubanita" Wever a compone tres piesa di wals "La encantadora". Su wals "Aruba" tawata e prome wals Arubiano cu a wordo toca den radio di [[Corsou]]. Rufo Wever tawata por compone bon y lihe y tambe toca lihe.

===Composicion===
Wever a traha mas cu 400 composicion. El a traha tambe hunto cu [[Padu Lampe]] y [[Hubert Booi]],  cu a yuda e skirbi cantica tambe.

== Dia di Himno y Bandera 18 di maart==
Na 1976 [[Aruba Dushi Tera]] a wordo scohi como himno di Aruba di [[Padu Lampe]] y Rufo Wever, y mas despues un couplet di [[Hubert Booi]] a wordo añadi na e himno. Na 1950 e himno Arubano a wordo componi pa Wever hunto cu Padu Lampe.

==Fayecimento==
Na 1977 Wever a haya problema di salud. El a fayece dia 30 di december 1977 di malesa di pulmon. Nan a der'e riba un dialuna dia 2 di januari 1978 cu entiero musical.

==Premio==
Na 1975 e Mahestad a premia Wever pa Ridder in de Orde van Nassau.



==Referencia==
<references/>

==Link externo==
* [http://www.youtube.com/watch?v=dJ--e5HncHE Video di Rufo Wever]

[[Category:Músika]]
[[Category:Hendenan]]
[[Category:Kultura]]
