{{Variante|a}}
{{Infobox Artista
| birthname        = Rufo Wever
| image            = 
| birthdate        = [[26 di aprel|26 di april]] [[1920]] 
| lugar_nanse      = [[Oranjestad (Aruba)|Oranjestad]]
| nationality      = Hulandes
| training         = 
| known_for        = "Arubanita" (wals)
| field            = Musico<br />Compositor<br />Areglista
| movement         = 
| awards           = 
| website          = 
}}
'''Rufo Inocencio Wever''' (n. 8 di december [[1917]] na [[Oranjestad (Aruba)|Oranjestad]] - f. 30 di december [[1977]] na [[Aruba]]) tawata un compositor y musico [[Aruba]]no. E tabata e pionero di e musica y cultura moderno Arubano y un di e musiconan di mas grandi di Aruba.<ref>http://books.caribseek.com/Curacao/Muziek_en_Musici_Nederlandse_Antillen/rufo-inocencio-wever.shtml</ref>

==Biografia==
Rufo Wever ta nace na Wilhelminastraat 33, [[Oranjestad]], Aruba, e primogenito di e matrimonio di Shon Leonila Maria Annette Lampe Babijn y Civiles Marcial Wever Everts. E pareha tabata bin di famianan acomoda y Civiles Wever tabata un contratista, constructor di edificionan, di barconan y ebanista.Don Civiles Wever tabata tin un mente technico, pero tambe tabata gusta musica y tabata toca clarinet y cuarto.

Net prome cu Rufo Wever a cumpli 6 aña, Rufo a haña un simfonia di boca regalo y den un par di dia ela sorprende su famia cu e por a toca un cantica cu tabata na moda su mes y sin ningun ayudo. Su tata a keda masha impresiona y entusiasma y mesora a cumpra un piano y a contrata e conocido maestra di musica di [[Kòrsou|Corsou]], Shon Shishi Rodriguez Timmer pa siña Rufo e conocimentonan di musica en general. Manera cu Rufo a haña e piano e mes tabata practica ariba dje. Despues ela domina tamb clarinet, guitara, cuarto, accordion y saxofon.

Tempo cu Rufo Wever ta tin apenas 10 aña e y su tres otro ruman a keda huerfano despues cu su tata a fayece repentinamente. Su mama Shon Annette, un dama di karakter fuerte y semper [[:File:///C:/Users/Vivian/Documents/Rufo Wever/bioRufoWever - revise March 2012.docx# ftn1|[1]]]<nowiki/>cu un conducta correcto a sigui e lucha pa hiba su famia padilanti. Aki ela haña e sosten financiero di su famia. Tempo cu e ta tin 12 aña ya e por a toca piano na un manera admirable. Tambe ela siña su mes saxofoon, guitara, [[cuarta]], clarinet y otro instrumentonan ritmico.

Na 1941 den un accidente fatal Rufo a perde su braza robez, apesar di e tragedia aki den su bida ela supera esaki y ela keda compone y toca piano cu un braza artificial cu e mes a diseña y cu a wordu traha pe na [[Alemania]]. Despues ela haña cu esaki tabata pisa hopi pa e por toca piano cune y e mes a traha un na Aruba usando tasnan di cuero di scol cu no tabata wordu usa mas. Despues di a recupera Rufo a sigui cu su dedicacion total den musica.

Na 1977 Rufo Wever a haya problema di salud. E ta fayece dia 30 di december 1977 di un pulmonia na [[Horacio Oduber Hospital|Hospital Horacio Oduber]]. Nan a der'e riba un dialuna dia 2 di januari 1978 cu entiero musical.

==Carera musical==
Tempo cu Rufo ta tin 15 aña ela lanta e orkesta musical “Melody Band” hunto cu su amigonan: Tom Lampe (violin), Wewe Croes (violin), Boysie Lampe (violin), Twai Croes (trompet), Clemente Lacle (drum), y Rufo na piano. Despues tambe a join e grupo [[Padu Lampe]], primo segundo di Rufo.

Nan 1935 na edad di 18 aña, Rufo Wever, inspira door di e famoso compositor y cantante [[Argentina|Argentino]] [[Carlos Gardel]] cu a bishita Aruba e aña ey, y cu a duna Rufo un oportunidad pa actua hunto cu ne, Rufo a lanta su grupo di tango “ Los Trovadores Tropicales” hunto cu su amigonan Clemente Lacle (cantante) y guitaristanan: Harold Hopmans, Carlos Booi, Jan Croes y Shemmi Coronel. E conhunto aki tabata e prome conhunto musical di Aruba cu a toca na un radio na Corsou, [[Radio Curom]].

=== Compositor ===
Aña 1935 Rufo Wever ta compone su prome [[wals]] “Arubanita”, un composicion cu ta duna inicio na un era musical nobo di composicionnan Arubano moderno. E composicion, un mescla di notanan alegre acompaña pa nostalgia, ta un estilo original y caracteristico cu ta sigui den hopi di su composicionnan.<ref>Bon Dia, ''Co-compositor Himno di Aruba, Rufo Wever'', 17 di maart 2006, consulta 10 di maart 2022</ref> ''Arubanita'' ta bira asina conoci y tan gusta cu te awe e ta sigui di ta un di e composicionnan mas toca den historia musical di Aruba.  Como e prome composicion cu su autor ta conoci y cu te ainda ta perdura ta duna e composicion di “Arubanita” su significacion historico y cultural pa Aruba. E tabata e prome wals, Arubano y Antiyano, cu un miembro di Cas Real, [[Juliana di Hulanda|Reina Juliana]], a balia riba dje. 

Compone tabata facil pa Rufo y a sigui un total di mas of menos 450 composicion; algun bou di e nomber A.N. Tillano. Di esaki mas of menos 150 ta composicionnan completo pa piano of orkesta y 300 ta composicionnan y areglo pa cahi orgel. Rufo su composicionnan ta inclui : wals, [[tumba]], bolero, zamba, mambo, porro, [[merengue]], [[danza]], [[mazurka]], polka y [[calypso]]. E ta consecha fama mas tanto cu su walsnan refina y cu un sabor pikante, entre cual ta figura “Encantadora”, e famoso wals di tres parti y cual tabata su composicion favorito; “Annette” un wals compleho den tres parti dedica na su mama; “Aruba”, un wals bunita y elegante y “Antillenhuis”, un wals dedica na [[Wem Lampe]].

Rufo Wever su amor pa su isla ta obvio ora ripara cuanto biaha ela usa e nomber Aruba : wals “Arubanita, wals “Aruba”, himno “Aruba Dushi Tera ”, tumba “Aruba tiera bunita”, ”mambo di Aruba”, wals “Mi Aruba Stima'''”.'''

Tambe tin composicionnan hunto cu Padu Lampe; entre nan e tumba “Chanita” cu letra di [[Hubert Booi]]; e inmortal calypso “Carnaval” di aña 1954 cu a bira famoso cu e cantante Edwin Zichem y e himno nacional di Aruba “[[Aruba Dushi Tera]]” composita na 1953 y graba pa prome bes den version di orkesta na [[Venezuela]] pa e orkesta di Don Anibal Abreu.

=== Caha di Orgel ===
Na edad di 21 aña Rufo a cuminsa cu e trabou di [[Caha di Orgel|cah'i orgel]]. Aruba conoce awe na aña 2012 mas of menos 115 aña di musica di cah'i orgel, pero Rufo tabata e prome persona cu a cuminsa traha e cilindernan pa e cahi orgel na Aruba y ela hasi esaki pa 33 aña. Anteriormente e cilindernan tabata bai [[Kòrsou|Corsou]]. E hecho aki tambe ta duna Rufo Wever un lugar especial den historia di musica [[folklor]]ico di Aruba. Pa hopi di e composicionnan cu Rufo a haci pa caha di orgel ela usa e nomber artistico A. N. Tillano. [[File:School 1888 (Aruba).jpg|thumb|230px|Estatua di [[Ciro Abath]] na Plaza Padu, Oranjestad na honor di Padu Lampe y Rufo Wever (na piano) y Hubert Booi (para)]]

=== Himno Nacional di Aruba ===
Na 1976 [[Aruba Dushi Tera]] un composicion di 1950 di Rufo Wever y [[Padu Lampe]], a ser decreta como Himno di Aruba na 1967 un couplet di [[Hubert Booi]] a wordo añadi na e himno. Na 1950 e himno Arubano a wordo componi pa Wever hunto cu Padu Lampe.

== Honor ==
Na 1975 a condecora Rufo Wever como "Ridder" den e [[Orden di Oranje-Nassau]]. Den bario di Santa Helena na [[Oranjestad (Aruba)|Oranjestad]] tin un caya cu ta carga su nomber, ''Caya Rufo Wever''. E scol di musica Arubano ta haya na 1998 e nomber di ‘Scol di Musica Rufo Wever’.<ref>{{citeer web|url=https://www.gobierno.aw/gobernacion/detayes-departamento_48006/item/scol-di-musica-rufo-wever-amrw_42598.html|titel=Scol di Musica Rufo Wever (AMRW)|werk=Gobierno.aw|datum= |bezochtdatum=2022-03-10}}</ref>

{{Appendix}}

==Link externo==
* [http://www.youtube.com/watch?v=dJ--e5HncHE Video di Rufo Wever]

{{DEFAULTSORT:Wever, Rufo}}
[[Category:Hende]]
[[Category:Músika]]
[[Category:Folklor]]
[[Category:Arubano konosí]]
