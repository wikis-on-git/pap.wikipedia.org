'''Rina M.E. Penso''' (n. 26 di òktober [[1927]] na [[Kòrsou]]) ta eks-aktris i kantante [[Kòrsou|kurasoleño]]. E ta un di e aktrisnan mas renombrá di Kòrsou.<ref>[https://theaterencyclopedie.nl/wiki/Rina_Penso Rina Penso], Theaterencyclopedie.</ref> 

== Bida ==
Rina Penso ta yu di Maria Leocadia Maduro de Penso. E tabata ámtenar trahando na Kranshi. Aktua i kanta tabata su pashon. E tabata pasa su tempo liber aktuando den komedia i tabata miembro di e kor miksto [[Orfeon Crescendo]].<ref name="gai">[https://resolver.kb.nl/resolve?urn=ddd:010643910:mpeg21:a0064 Gai bieu ta traha soppi sterki], Amigoe (26 mart 1968). Rekuperá 01-11-2021.</ref> Despues ela pasa pa e kor Vivienne Frans i Kompania. Su trayektorio artistiko den teatro i den sine ta inisia na aña 1960 i ta kubri mas di sinku dekada. E ta kosecha su prome éksitonan ku su aktuashon den e obranan ''Loiza Porko Sushi'' (1960), ''Bai bini bon mi amor (Boeing Boeing)'' (1964) i ''Maribel'' (1966). Tur tres tabata obranan di repertorio mundial tradusí na [[papiamentu]] pa [[May Henriquez]]. Tambe na radio Curom e tabata gosa di popularidat pa su papel den e radionovela ''Mujeres de la Historia'' i e kuentanan di [[Luis Daal]].<ref name="gai"/> Na 1973 e tabata aktris invitá na [[Venezuela]] pa e obra ''El delito en la isla de las Cabras'' di Compañia Profesional de Teatro de Venezuela. E mesun aña e obra a ser presentá tambe na Kòrsou.<ref>[https://resolver.kb.nl/resolve?urn=ddd:010461371:mpeg21:a0122  Er is genoeg talent voor nationaal theater], Amigoe (10-08-1973). Rekuperá 02-12-2021.</ref>

Na 1967 e ta kofundadó di [[Thalia]], un grupo di teatro amatùr den kual e tabata aktivo komo aktris. Komo aktris ela aparese tambe riba senario na [[Hulanda]]. Ela skirbi tradukshon di literatura teatral na papiamentu. Ela aktua den diferente pelíkula, entre otro ''Almacita di Desolato'' (1986) i ''Ava i Gabriel'' (1990) i ''La Dama Blanca'' (2021), kua pelikula ta gana premio internashonal di filmashon karibense durante Festival ‘Tales’. Pa televishon el a aktua den ''Mi Yu ta Inosente'' (1972), ''Despensa, number robes'' (1981), ''Famia Kibrá'' (1981, seri den tres edishon), Hartelijke Groeten (1983, seri na Hulanda) i ''Boka Sanantonio'' (1989). 

== Homenahe ==
Rina Penso a risibí varios kondekorashon den Karibe i Latino Amerika, inkluyendo e medaya di oro di [[Orden di Oranje-Nassau]] (1972), [[Premio Cola Debrot|premio Colá Debrot]] (1982), e [[Tapushi Literario|Tapushi di oro]] (2008) i e [[Krus di Mérito Kòrsou]] (2021). Ela yega di wordu premiá komo mihor aktris na varios festival teatral, entre otro na [[Caracas]] (1971, pa su papel den ''Sorry, wrong number'') i Aruba (1976, pa su papel den ''The Typist''). Na 2017 ela risibí un rekonosimiento na Hulanda di Vereniging Antilliaans Netwerk.<ref> ''Gibbs, Natasha'' & ''Leidel-Schenk, Leonie'', [https://caribischnetwerk.ntr.nl/2017/10/17/beroemdste-curacaose-actrice-ziet-theaterkunst-uitsterven-als-er-niet-snel-een-schouwburg-komt/ Beroemdste Curacaose actrice ziet theaterkunst uitsterven als er niet snel een schouwburg komt], Ret Karibense (17 oktober 2017).</ref> Durante e Curaçao International Film Festival Rotterdam di 2016 a strena un dokumental di su bida, titulá ''Mi ta hasi mi kos'' i produsi pa Wilma Ligthart.<ref>[https://www.filmhuisdenhaag.nl/agenda/event/mi-ta-hasi-mi-kos?fbclid=IwAR2gFXQ5WIM40iIRBRbccvzg10FYsZTwbElLYqJ24JSRhsezDf5W_7I6Or0  Mi ta hasi mi kos], Filmhuis Den Haag.</ref>

== Aktuashon ==
{| class="vatop"
| width=50% |
=== Obra teatral ===
* ''Laiza Porco Sushi'' (1960)
* ''Bai bini bon, mi amor (Boeing Boeing)'' (1964)
* ''Maribel'' (1966)
* ''Sorry, wrong number'' (1967, na [[ingles]])
* ''Gai bieuw ta traha soppi sterki'' (1968)
* ''Kani mi pa mi kani bo'' (1969)
* ''El Delito en la isla de las Cabras'' (1973, na [[spaño]])
* ''Porta Será'' (1973)
* ''Barku riba anker'' (1974)
* ''Kelki na Boka'' (1975)
* ''De Meiden'' (1975)
* ''The Typist'' (1976, na [[ingles]])
* ''Nos dianan perdi'' (1977)
* ''Kaster Pushi'' (1979)
* ''Seis den Un'' (1990)
* ''Hot Flashes'' (1993)
* ''Un Anochi Largu'' (2012)
| width=25 |
| width=50% |
=== Pelikula ===
* ''Almacita di Desolato'' (1986)
* ''Ava i Gabriel'' (1990)
* ''La Dama Blanca'' (2021)
| width=25 |
| width=20% |
|}

{{Appendix|refs|2=
{{References}}
;Link eksterno
*[http://www.fandango.com/rinapenso/filmography/p149110 informashon tokante dos pelíkula]
*[http://www.youtube.com/watch?v=ilvOUwPVA08 vidio di Sra. Penso na Grotini]
}}

{{DEFAULTSORT:Penso, Rina}}
[[Category:Ganador premio Cola Debrot]]
[[Category:Hendenan]]
[[Category:Aktor]]
