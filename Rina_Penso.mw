'''Rina Penso''' (n. 27 di òktober [[1927]] na [[Kòrsou]]) ta eks-aktris [[Kòrsou|kurasoleño]] i ta konsidera komo un di e aktrisnan mas renombrá di Kòrsou.<ref>[https://theaterencyclopedie.nl/wiki/Rina_Penso Rina Penso], Theaterencyclopedie.</ref> 

== Bida ==
Penso tabata ámtenar trahando na Kranshi. Su tempo liber e tabata pasa aktuando den komedia i tabata miembro di [[Orfeon Crescendo]].<ref>[https://resolver.kb.nl/resolve?urn=ddd:010643910:mpeg21:a0064 Gai bieu ta traha soppi sterki], Amigoe (26 mart 1968). Rekuperá 1 november 2021</ref> Su trayektorio artistiko den teatro i den sine ta inisia ront aña 1960 i ta kubri mas di sinku dekada. E ta kosecha su prome éksitonan ku su aktuashon den e obranan ''Loiza Porko Sushi'' (1960), ''Bai bini bon mi amor (Boeing Boeing)'' (1964) i ''Maribel'' (1966). Tur tres tabata obranan di repertorio mundial tradusí na [[papiamentu]] pa [[May Henriquez]]. 

Na 1967 e ta kofundadó di [[Thalia]], un grupo di teatro amatùr den kual e tabata aktivo komo aktris. Komo aktris ela aparese tambe riba senario na [[Hulanda]]. Ela skirbi tradukshon di literatura teatral na papiamentu. Ela aktua den diferente pelíkula, entre otro ''Almacita di Desolato'' (1986) i ''Ava i Gabriel'' (1990) i pa televishon ''Boka Sanantonio'' i Famia Kibrá. E tabata miembro di e kor Vivienne Frans & Company. 

== Homenahe ==
Rina Penso a risibí varios kondekorashon den Karibe i Latino Amerika, inkluiendo e [[Premio Cola Debrot|premio Colá Debrot]] (1982), e [[Tapushi Literario|Tapushi di oro]] (2008) i e Krus di Mérito di Kòrsou (2021). Na 2017 ela risibí un rekonosimiento na Hulanda di Vereniging Antilliaans Netwerk.<ref> ''Gibbs, Natasha'' & ''Leidel-Schenk, Leonie'', [https://caribischnetwerk.ntr.nl/2017/10/17/beroemdste-curacaose-actrice-ziet-theaterkunst-uitsterven-als-er-niet-snel-een-schouwburg-komt/ Beroemste Curacaose actrice ziet theaterkunst uitsterven als er niet snel een schouwburg komt], Ret Karibense (17 oktober 2017).</ref> Durante e Curaçao International Film Festival Rotterdam di 2016 a strena un dokumental di su bida, titulá ''Mi ta hasi mi kos'' i produsi pa Wilma Ligthart.<ref>[https://www.filmhuisdenhaag.nl/agenda/event/mi-ta-hasi-mi-kos?fbclid=IwAR2gFXQ5WIM40iIRBRbccvzg10FYsZTwbElLYqJ24JSRhsezDf5W_7I6Or0  Mi ta hasi mi kos], Filmhuis Den Haag.</ref>


== Link eksterno==
*[http://www.fandango.com/rinapenso/filmography/p149110 informashon tokante dos pelíkula]
*[http://www.youtube.com/watch?v=ilvOUwPVA08 vidio di Sra. Penso na Grotini]

{{Appendix}}

{{DEFAULTSORT:Penso, Rina}}
[[Category:Ganador premio Cola Debrot]]
[[Category:Hendenan]]
[[Category:Aktor]]
