{{Refimprove}}
[[File:Akshardham_Delhi.jpg|thumb|right|E sekto Swaminarayan su tèmpel situá na [[Delhi]], segun e buki di guiness e ta e tempel Hindu mas grandi na mundu]]
'''Hinduismo''' ta e religion predominante i original di e subkontinente di [[India]]. Hinduismo mayoria biaha ta wordú referi komo ''Sanātana Dharma'' (un termino sanskrito nifikando "lei di eternidat") dor di su siguidornan. Tiponan generiko di Hinduismo, ku ta purba di akomoda un variedat di bista kompleho, ta span for di Hinduismo Vediko te ku tradishon di bhakti. E kuater koriente prinsipal ta vaishnavismo, shaivismo, shaktismo i smartismo. Hinduismo tambe ta inklui tradishonnan yogiko i un gran kantidat di "moralidat diario" basá riba e konseptonan di [[karma]] i [[dharma]], ademas di e normanan soshal manera kustumbernan di kasamentu.

Hinduismo ta formá di tradishon nan diverso anto no tin un solo fundadó. Entre su raisnan ta e religion historiko di Vedic di India durante e [[Era di Heru]], anto basá riba esei Hinduismo mayoria biaha ta wordu konsidera komo e "religion bibo mas bieu" òf e "tradishon mas bieu ku ainda ta wordu praktika". 
[[File:Hinduism percent population in each nation World Map Hindu data by Pew Research.svg|thumb|300px|Mapa di plamamentu mundial di Hinduismo]]
== Plamamentu ==
Demografikamente, Hinduismo ta e di tres of di kuater religion mas grandi na mundu despues di [[Kristianismo]], [[Islam]] i posibelmente [[Budismo]], ku mas ku 1.000.000.000 di adherente, di kua aproksimadamente 1 bion, ta bibá na e republika di [[India]]. Otro poblashonnan signifikante ta na [[Nepal]] (23 míon), [[Bangladesh]] (14 míon) i e isla [[Indonesia|indones]] di [[Bali]] (3.3 míon).

== Skritura ==
Un kantidat grandi di teksto ta wordu klasifiká komo Hindu, dividi den tekstonan Śruti ("revelá") anto Smriti ("rekordá"). E tekstonan aki ta diskuti [[teología]], [[filosofía]] i [[mitologia]], i ta duna informashon tokante e praktika di dharma (bida religioso). Entre e tekstonan aki, e Vedanan ta e autoridat mas haltu, di mas importante i antiguedat. Otro skritura importante ta e Upanishadnan, Purāṇa-nan i e epikonan di Mahābhārata i Rāmāyaṇa. E Bhagavad Gītā, un tratado di e Mahābhārata, papiá dor di e dios Krishna, ta di importansia spesial.

{{Commonscat}}
{{Appendix|refs|2=
* {{Tradukshon for di otro Wikipedia|idioma=nl|oldid =58491170|titulo=Hinduïsme}}
{{References}}
}}

[[Category:Religion]]
