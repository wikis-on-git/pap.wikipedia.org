{{Refimprove}} 
[[File:Coat of arms of Curaçao.svg|150px|right|thumb|Eskudo di Kòrsou.]]
E '''Eskudo di Kòrsou''' ta un símbolo ofisial di pais [[Kòrsou]] ku ta representa su pasado, presente i futuro.

== Deskripshon ==
E eskudo ta parti den dos parti igual cu Un liña vertikal i ariba tin un korona. Mei mei di e eskudo mes tin un eskudo mas chikitu. E eskudo chikitu ta kòrá. Un faha pretu vertikal ku tres krus di San Andres koló blou, ta parti’é den dos parti igual. E korona di oro riba e eskudo i e barku riba laman ta rekordá nos e union históriko ku e riku i poderoso [[Amsterdam]]. Den Siglo di Oro e siudat aki tabata dominá henter mundu di komèrsio i konsekuentemente tambe negoshi di plaka den siglo 18. Pa medio di su influensha dominante den [[West Indische Compagnie]], Amsterdam tabata kontrolá nabegashon transatlántiko i asina tambe komèrsio di produktonan [[Kolonialismo|kolonial]] ku paisnan merikanu, usando haf di Kòrsou komo sentro di komèrsio prinsipal.

Tabata Maximiliano di [[Oustria]] (emperador di e asina yamá “Heilige Roomse Rijk der Duitse Natie”, na kual Hulanda tabata pertenesé den e tempu ei) kende a regalá Amsterdam e korona di oro riba su eskudo di tres krus. E tempu ei, 1489, Maximiliano di Austria tabata okupá e puesto di regente tambe pa su yu hòmber Philips de Schone, Heer der Nederlanden.

Ku e regalu aki Maximiliano di Oustria a demostrá e gran nifikashon finansiero-ekonómiko ku Amsterdam tabatin pa e dinastia ku tabata na mando i su simpatia speshal pa e siudat aki.
E mesun relashon aki tambe tabata eksistí entre haf di Amsterdam i haf di Kòrsou. Awendia e korona ta indiká e union di nos pueblo ku Kas Oraño i [[Reino Hulandes]].

E banda na man robes di e eskudo, ku e barku riba laman blou, ta simbolisá e importansha grandi di laman i nabegashon pa Kòrsou den pasado, presente i futuro. Den pasado, e desaroyo di Kòrsou tabata satisfaktorio. Antepasádonan di su habitantenan a bini Kòrsou ku barku for di tur parti di mundu, aunke no tur ora boluntariamente. Trahando duru –sea obligá òf nò –nan a laga un isla ku prosperidat atras. E koló blou riba e eskudo ta simbolisá tambe fieldat: fieldat na tradishonnan ku ta enserá puntualidat, sinseridat, ingeniosidat, produktividat i espesialmente amor pa nos tera natal Kòrsou.

Na banda drechi di e eskudo tin un palu kargá di laraha. Solamente si praktiká tur e tradishonnan ku e banda robes ta mustra ariba, e palu lo sigui karga fruta na abundansha. Asina e suela di Kòrsou lo sigui produsí frutanan riku, loke ta simbolisá pa e koló bèrdè ku tin den e parti drechi di e eskudo. E ora ei tambe e pueblo a pone korona riba obra di su antepasádonan.<ref> [http://web.archive.org/web/20110722200205/http://www.curacao-gov.an/Site.nsf/6798ee24f525c5460425705f006d9308/f2f605805a29b432042571ef00689c11/$FILE/bukidibanderaihimno.pdf Buki di bandera i himno], pagina 14</ref>

{{Template:Navegashon simbolo nashonal di Kòrsou}}
{{Appendix}}

[[Category:Kòrsou]]
