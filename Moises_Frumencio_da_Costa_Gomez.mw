{{Variante|c}}
{{Infobox dignatario
| predecessor   = 
}}
'''Moises Frumencio da Costa Gomez''' (n. 27 di òktober 1907 na [[Otrobanda]] – f. 22 di novèmber [[1966]] na [[Willemstad]]) tabata un politiko i estadista [[Kòrsou|kurasoleño]], miho konosi komo "dòktòr". Ela sirbi komo [[presidente]] di Konseho di Gobièrnu (''Regeringsraad'') di 1951 pa 1954 i ta komunmente konsiderá komo e prome [[Promé minister|premier]] di [[Antias Hulandes]].<ref>{{nl}}[https://www.nationaalarchief.cw/collectie/exposities/staatkundige-geschiedenis-periode-1 Staatkundige geschiedenis periode 1], Archivo Nashonal Kòrsou. Rekuperá 21-11-2021.</ref> 

== Biografia ==
Da Costa Gomez a nase na Otrobanda dia 27 di òktober 1907 komo yu di Pedro da Costa Gomez i Braulia Bikker. Ku 15 aña e ta muda pa Hulanda, unda e ta kaba gymnasium na [[Nijmegen]].<ref>{{nl}}[https://canoncuracao.cw/26-dr-f-da-costa-gomez/ Dr. M. F. da Costa Gomez], Canoncuracao.cw. Rekuperá 21-11-2021.</ref> E ta studia ley na Universidat di Nijmegen i ta promové na 1935 na Universidat di Amsterdam ku e disertashon titulá ''Het wetgevend orgaan van Curaçao, bezien in het kader van de Nederlandse koloniale politiek''.<ref>{{nl}}[https://resolver.kb.nl/resolve?urn=ABCDDD:010877699  Ex-minister-president M. da Costa Gomez op Antillen overleden], Amigoe (23-11-1966). Rekuperá 21-11-2021.</ref><ref>{{nl}}[https://resolver.kb.nl/resolve?urn=ddd:010479961  Da Costa Gomez onbetwistbaar de leider], Algemeen Dagblad (08-09-1947). Rekuperá 21-11-2021.</ref> 

Na 1935 da Costa Gomez ta drenta servisio di gobiernu sentral. Gran parti di su karera komo empleado públiko e tabata fungi komo griffier na korte di hustisia. Na 1936 e tabata envolvi ku fundashon di un sindikato pa empleado públiko.

Na 1937 e ta bira miembro di Partido Katóliko di Pueblo (KVP) i dia 5 di aprel 1938 miembro di parlamento di Teritorio Kòrsou (''Gebiedsdeel Curaçao''). Aki e tabata hunga un papel importante den realisa mas demokrasia i mas outonomia den gobernashon pa e seis islanan, ku desde 1949 ta yama Antias Hulandes.
Na 1947 e ta okupá e puesto komo e representante ofisial di Antias Hulandes na [[Den Haag]]; prome ku esei e kontakto ofisial entre gobiernu di Hulanda i Antias tabata kore via e [[gobernador]]. E funshon di representante ofisial a desaroya despues den esun di [[minister plenipotenciario|minister plenipotensiario]]. E ta tuma su retiro na 1948 i ta bolbe Kòrsou pa okupa su mes ku e reformanan estatal.<ref>{{nl}}[https://antilliaansdagblad.com/nieuws-menu/lezers/15571-70-jaar-vertegenwoordiging-in-den-haag 70 Jaar vertegenwoordiging in Den Haag], Antilliaans Dagblad (19-04-2017). Rekuperá 21-11-2021.</ref> Den mesun aña e tabata un di e fundadonan di [[Partido Nashonal di Pueblo]], abreviá PNP of NVP. Da Costa Gomez tabata presidente di Kolegio di Gobièrnu General (''College van Algemeen Bestuur'') na 1949 i di Konseho di Gobièrnu (''Regeringsraad'') di 1951 pa 1954. Tur dos órgano tabata prekursor di e gabinete di Antias Hulandes. Ku su partido e ta negosiá e reforma estatal i introdukshon di e [[Statuut pa e Reino Hulandes]] na e Konferensia di Mesa Rondo (RTC) na 1954, huntu ku Hulanda i [[Sürnam]]. [[File:Monument and crypt in Morada Santa, Bottelier.jpg|thumb|left|250px|Monumento di da Costa Gomez na e santana di Bottelier ku teksto grabá: ''No hasi ku otro loke bo no ke pa otro hasi ku bo''.]]

Te su morto inesperá, dia 22 di novèmber [[1966]], da Costa Gomez a liderá PNP i a wordu sigui pa [[Juancho Evertsz]]. Su restunan ta reposá den un monumento na Morada Santa na Bottelier. Na 1977 su viuda, [[Lucina da Costa Gomez-Matheeuws]], tabata brevemente [[promé minister]] di Antias Hulandes.

{{Appendix|refs|2=
* {{Tradukshon for di otro Wikipedia|idioma=nl|oldid =59894899|titulo=Moises Frumencio da Costa Gomez}}
{{References}}
}}

{{DEFAULTSORT:Costa Gomez, Moises Frumencio da}}
[[Category:Hendenan]]
[[Category:Polítiko di Kòrsou]]
