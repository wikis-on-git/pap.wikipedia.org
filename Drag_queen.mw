{{Variante|a}}
[[File:RuPaul by David Shankbone.jpg|thumb|RuPaul ]]
Un '''drag queen''' ta un persona cu ta bisti paña ''drag'' y uza make-up den maneranan pa imita y exagera aspectonan di e genero femenino. Drag ta un forma di arte performativo. No tin documentacion precies di con largo e historia di drag ta, pero ta specula cu e ta un arte hopi bieu cu ta trascende cultura y nacion. 

E arte aki a ricibi hopi atencion den siglo 21 danki na e reality show Mericano "RuPaul's drag race", unda drag queens ta competi pa un premio di placa y e titulo di "Next Drag Race Superstar". E show aki ta produci y presenta pa [[RuPaul]], un di e drag queens mas conoci mundialmente. E show tin diferente versionnan rond di mundo. Te cu 2022, tin versionnan oficial di e show na cada continente, cu excepcion di Africa. 

Shownan drag generalmente ta inclui lip-syncing, baile of comedia. Tin diferente sorto di drag. Maske en general e asociacion ta cu drag queens ta gay, esaki no ta un rekisito pa practica e arte aki. Tur genero y orientacion sexual ta y por practica e arte aki. Na banda di drag queens tambe tin drag kings. Drag kings ta imita y exagera aspectonan di e genero masculino.

== Drag den Caribe ==
Drag ta un arte popular den Caribe tambe. Diferente eventonan, desfile y competencianan den e arte aki ta tuma luga den Caribe. 

== Drag queen popular ==
[[File:No Pride Without Black Trans Lives (cropped).jpg|thumb|Mural di Marsha P. Johnson]]
* [[Alaska Thunderfuck]]
* [[Bianca del Rio]]
* [[Brooke Lynn Hytes]]
* [[Divine]]
* [[Envy Peru]]
* [[Kita Mean]]
* [[Lady Bunny]]
* [[Marsha P. Johnson]]
* [[Monét X Change]]
* [[Nina Flowers]]
* [[Pablo Vittar]]
* [[Priyanka]]
* [[RuPaul]]
* [[Trixie Mattel]]
* [[Vanessa van Cartier]]
