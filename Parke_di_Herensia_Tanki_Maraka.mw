'''Parke di Herensia Tanki Maraka''' ta un museo na aire liber na [[Boneiru]], ku ta situa 8,5 km panort di [[Kralendijk]] kant'i Kaminda Tras di Montaña.<ref>[https://www.infobonaire.com/about-bonaire/history/bonaire-museums/tanki-maraka-heritage-park/#But_why_have_a_U_S_base_on_Bonaire_Some_history_is_in_order Tanki Maraka provides a glimpse into island life during world War II], Infobonaire.com</ref>

E museo ta dediká na e kampamentu militar [[Estadonan Uni di Merka|merikano]] ku tabatin na e sitio históriko aki durante [[di Dos Guera Mundial]]. E parke ta konta ku un ruta unda ku bo por kana i mira e restonan di e kampamentu. Riba e ruta tambe tin 30 bòrchi ku hopi portrèt unda por lesa kiko e papel di Boneiru tabata den e historia di e di dos guera mundial.<ref>[https://bonaire.nu/2015/05/05/tanki-maraka-heritage-park-geopend/  Tanki Maraka Heritage Park geopend], Bonaire.nu, 5 di mei 2015</ref> E parke tambe tin fasilidatnan pa sosega, ku ta inclui lugá ku sombra, mesa, banki i baki pa bbq. Entrada na e parke ta gratis.<ref>[https://bonaire.nu/2017/11/03/bonai-samenwerking-mivabo-faciliteiten-parke-di-herensia-tanki-maraka-bonaire-uitgebreid/ BONAI heeft in samenwerking met MIVABO de faciliteiten van Parke di Herensia Tanki Maraka Bonaire uitgebreid], Bonaire.nu, 3 di novèmber 2017</ref> 

== Historia ==
[[File:Luchthaven Soebi Blanco op Bonaire, Bestanddeelnr 252-8328.jpg|thumb|Aeropuerto Subi Blanko (1947)]] Despues ku Hulanda a keda okupá pa [[Alemania]], e teritorionan hulandes den [[Laman Karibe|Karibe]] tabata kai bou di e protekshon di tropanan [[Reino Uni|britániko]] i merikano. Na 1942 na Boneiru e ehérsito merikano a lanta un base militar na Tanki Maraka den serkania di aeropuerto Subi Blanku. E base tabata inclui kampnan militar, un espasio pa personal, un sala di deporte i un espasio pa ekiponan teknologiko ku tabata inclui un di e promé instalashonnan di radar den e region karibense.<ref name="Jay">Jay Haviser, [https://ufdcimages.uflib.ufl.edu/AA/00/06/19/61/01075/03_Haviser.pdf  Tanki Maraka Site, Bonaire, Netherlands Caribbean :Archaeology of a World War II U.S. Military Camp], University of Florida, 2011</ref> Despues ku aeropuerto Subi Blanko a bira mucho chikitu, e merikanonan a kuminza konstrui na desèmber di 1943 un aeropuerto nobo, kual a para bira despues e aeropuerto di Boneiru, [[Flamingo International Airport]]. E tropanan merikano a bandona e isla na februari 1947 despues ku nan a desmantelá kampamentu Tanki Maraka por kompleto, lagando solamente e fundeshi i blokkinan concrete atras.<ref name="Jay"/>

Na 2007 Tanki Maraka tabata suheto di estudio arkeológiko di Instituto Arkeológiko Boneriano (BONAI), bou di direkshon di Jay Haviser.<ref name="Jay"/> E investigashon aki a resultá den e kreashon di un museo na aire liber, kual a habri na aña 2015.

== Referensia ==
{{Reflist}}

[[Category:Boneiru]]
