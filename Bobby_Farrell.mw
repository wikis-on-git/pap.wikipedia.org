{{Variante|a}}
{{Infobox persona}}
'''Alfonso Roberto Farrell''' (naci na [[San Nicolas]], [[6 di oktober]] [[1949]] – fayece na [[San Petersburgo]], [[30 di december]] [[2010]]) tawata un bailado, cantante i disk jockey [[Aruba]]no y miho conoci como integrante di [[Boney M.]], un grupo di pop y disco di añanan 1970.<ref>Wainright, Martin, [https://www.theguardian.com/music/2010/dec/30/bobby-farrell-boney-m-singer-dies  Boney M singer Bobby Farrell dies at 61], The Guardian (30 december 2010)</ref> Mundialmente e ta conoci pa su cancion ''Rivers Of Babylon''.<ref>[https://web.archive.org/web/20121222215625/http://www.24ora.com/internacional-mainmenu-6/25958-e-conocido-cantante-cantante-di-boney-m-a-fayece.html  E conocido cantante di Boney M a fayece], 24ora.com</ref>

==Bida==
El a nace na [[Aruba]] den e bario di San Nicolas, unda el a biba te cu su 15 aña. Despues di caba su scol, el a traha como marinero pa 2 aña, biaha rond mundo prome cu a biba na [[Noruega]]. For di e Noruega el a bay biba na [[Hulanda]], unda el a haya trabou como [[DJ]] prome cu haya su fama na Alemania.

[[File:Boney M 1981.jpg|thumb|Farrell cu grupo Boney M na aña 1981]]
== E añanan cu Boney M. ==
Na [[Alemania]], el a traha mas como un DJ te cu e productor Frank Farian a dun'e un spot den e grupo nobo di Boney M. El a bira e cantante solo den e grupo, aunke Farian a mira cu Bobby no tawata contribui su bocal den e grupo, cu Farian mes a presenta cantica den e studio. Liz Mitchell a clama cu e y Farian a canta den e hit-recordings. Farrel a duna show en bibo na varios encarnacion di Boney M.

Na 2005 el a baila den e videoclip di  [[Roger Sanchez]] di ''Turn on the Music''.

== Ultimo aña y fayecimento ==
Farrell a biba hopi aña na [[Amsterdam]] den e bisindario di Gaasperdam den Amsterdam Zuidoost.

El a fayece riba mainta dia 30 di december 2010, den e hotel di  Saint Petersburg. Su manager, John Seine, a bisa cu Farrell tawata keha di halament'i rosea despues di a duna show cu su banda atardi. E causa di su fayecimento te ainda no ta conoci.<ref>[http://www.nu.nl/muziek/2412427/bobby-farrell-61-overleden.html Bobby Farrell (61) overleden], nu.nl (30 december 2010)</ref><ref>[http://www.rte.ie/ten/2010/1230/farrellb.html  Boney M's Bobby Farrell has died, aged 61], rte.ie (30 december 2010)</ref> E curpa di Farrell a wordo haya door di e trahado di hotel  despues di no a lanta mainta. Ta coincidencia cu  Farrell a muri riba e aniversario di e morto di [[Grigori Rasputin]] tambe na San Petersburgo.<ref>[http://www.bbc.co.uk/news/entertainment-arts-12096781 Boney M singer Bobby Farrell dies aged 61], BBC News.</ref>

== Discografia ==
'''Single'
* 1982: ''Polizei / A Fool In Love''
* 1985: ''King of Dancing / I See You''
* 1987: ''Hoppa Hoppa / Hoppa Hoppa (instrumental)''
* 1991: ''Tribute To Josephine Baker''
* 2004: ''Aruban Style'' (Mixes)'' S-Cream con Bobby Farrell
* 2006: ''The Bump EP''

'''Bobby Farrell's Boney M. / Boney M. Featuring Bobby Farrell / Bobby Farrell Featuring Sandy Chambers'''

* 2000: ''The Best Of Boney M.'' (DVMore)
* 2001: ''Boney M. – I Successi'' (DVMore)
* 2001: ''The Best Of Boney M.'' (II) (recopilacion)
* 2001: ''The Best Of Boney M.'' (III) (recopilacion)
* 2005: ''Boney M. – Remix 2005 (cu Sandy Chambers)'' (recopilacion) (Crisler)
* 2007: ''Boney M. – Disco Collection'' (recopilacion)

''Nota: tur e trabou aki ta grabacion di e exito di e grupo di Boney M. , no e version original.''

== Link externo ==
*[https://web.archive.org/web/20190521062038/http://www.bobbyfarrell.com/ website di Bobby Farrell]
*[https://web.archive.org/web/20110102040013/http://itn.co.uk/a52016848eb77ecffd0ec23de0ded6b0.html ITN ta reporta e morto di Farrell]

{{Appendix}}
{{DEFAULTSORT:Farrell, Bobby}}

[[Category:Kantantenan]]
[[Category:Hendenan]]
[[Category:Arubanonan konosí]]
