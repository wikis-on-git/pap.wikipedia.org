[[File:600px-Art-portrait-collage_2.jpg|thumb|right|400px|Potret di diferente tempo y estilo. Di man robes bay ariba nos ta haya [[Vincent van Gogh]], band'i dje un figura [[Africano Chokwe]] djey bou dje [[Nacimento di Venus di Botticelli]] y ultimo [[Leon di tempel Hapones]]]]

'''Arte''' ta un palabra unda bo ta describi actividad of creacion di e ser humano cu tin importancia p'e mente humano relaciona c'e atraccion di e sentidonan humano.
P'esey, arte ta traha ora hende ta expresa nan mes. Cierto arte ta uzabel manera, sculptura traha di comchi di klei pa pone cos den dje. Hopi hende no ta di acuerdo con 'arte' ta wordo defini. Hopi sa bisa cu hende ta obliga pa traha algo di nan creatividad paden.

Arte ta inclui pintamento, pintura, sculptura, fotografia, actuamento, baile, musica, poesia, prosa y teatro.

== Sorto di arte ==

* Arte visual/ arte grafico (expresion door di haci imagen y vision): pintamento, pintura, sculptura, filmacion, moda.

* Arte auditorio (expresion door di haci zonido): musica y cantamento.

* Arte actuamento/ dramatico (expresion door di uza curpa): baila, canta, actua

* Arte bunita (expresion door di traha algo bunita of apela emocion den dje): poema, scritura (literatura)

* Arte culinario (expresion door di traha sabor of smaak): cushina

* Arte mecanico (expresion door di contrui obheto of structura): arkitectura


== Definicion di arte ==

Ta bisa cu arte ta un producto of articulo cu ta haci e intencion pa stimula e sentidonan humano, manera e mente humano y tambe spirito.
Un trabou di arte ta normalmente husga door con hopi ta impresiona hende, e cantidad di hende cu por relata cu ne y con hopi hende ta apreci'e.
E prome y mas amplio sentido di arte kemen 'aregla' of 'haci'. Den e sentido aki, arte ta crea ora un hende ta haci cos haya den mundo y ta diseñ'e nobo of form'e of ta crea colo hunto cu otro den un cuadro pa haci un imagen of simplemente pa haci un diseño bunita of un diseño interesante.

Arte tambe por wordo crea door di expresiona un emocion. E artista por sinti cierto  emocion y ta sinti cu no tin otro manera pa expres'e door di crea algo significante p'e.
Eingelijk mayoria di e creacion artistico ta pa e artista mes na luga pa e publico. Aunke si e publico ta conecta c'e emocion tambe, or'ey e obra di arte ta bira publicamente exito.


== Historia di arte ==

Tin sculptura, pintura di cueba, pintura di piedra y petroglifo di e era Upper Paleolithic over di 35.000 aña atras. Tur e gran civilacion bieu manera Antiguo Egipto, India, China, Grecia, Roma of Arabia a wordo haya trabou di arte y style di arte. 
Den middeleewen mayoria di arte a bin di Europa cu mustra historia biblico den pintura, glas getint y mosaico tegel y di muraya. 
Esun di arte Islamico tawata diseño geometrico, caligrafia islamico y arkitectura. Na India y Tibet tawata pintura di sculptura, baile y pintura religioso. Na China arte tawata inclui jade carving, bronzework, ceramica, poesia, caligrafia, muziek, pintura, teatro y ficcion. 
Tin masha style di Chines artistico cu ta wordo nombra despues di tuma mando. Na Europa despues di middeleewen a bin ''Renaissance'' cu kiermen 'bolbe nace'. Hende a redescubri ciencia y arte cu tawata permiti pa pinta tema basta cu no tawata tema religioso.
Hende manera Michelangelo y Leonardo da Vinci a pinta pintura religioso y tambe por a pinta  mitologico. E artistanan aki tambe a inventa e linear perspectief, na unda cos di un distancia por wak chikito mientras cu cos di cerca ta grandi. Esaki tawata nobo, paso e hendenan di middeleewen tawata pint'e cerca y nan tawata overlap nan na otro. 
Na final di 1800, artista di Europa a crea pintura di modernidad manera [[clasicismo]], [[romanticismo]], [[realismo]], y [[impresionismo]]. Den siglo 20 tawata inclui expresionismo, fauvismo, cubismo, dadaismo, surrealismo, y minimalismo.


== Rol di arte ==

Den cierto comunidad, hende ta kere cu arte ta pa hende cu a hacie, manera Indigenous Aboriginal Australian Art. Nan ta kere cu e hende mes a pone nan mesun 'talento' den dje. Den punto di bista aki, arte ta propiedad di e artista.
Den otro comunidad, hende ta kere cu arte no ta pa hende. Nan ta pensa cu nan a pone nan capital social den e atrista y e obra di artista. Den e punto di bista aki, e comunidad ta un colectivo cu a traha arte door di e artista.


=== Funcion di arte ===

* Funcion cognitiva
Trabou di arte ta laga nos sa over di kico e autor sa y tambe over di kico rond di e cos tawata.

* Funcion estetico
Trabou di arte ta mas of menos harmonico y ta trece placer, un sensacion di beyesa.

* Funcion pronostico
Tin artista cu ta pinta loke nan ta mira pa futuro y tin di nan tin rason.

* Funcion recreacion
Arte ta pone nos pensa riba dje; no over di realidad, anos tin e resto

* Funcion di balor
Kico e artista a duna balor? Ki obheto e tawata gusta/no tawata gusta den e actividad humano. En general ta mustra masha cla mes cu bo por wak e den e obra di e artista.


== Link externo ==


* [http://casdicultura.com/index.php?lang=pm/ Cas di Cultura]
* [http://plato.stanford.edu/entries/art-definition// Definicion di Arte na Ingles]
* [http://www.myspace.com/gangdiarte/ Gang di Arte]
