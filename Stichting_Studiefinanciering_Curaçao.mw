'''Stichting Studiefinanciering Curaçao''' (SSC) ta un instansia finansiero ku a keda fundá riba 27 di desember 1990 dor di e [[Kolegio Ehekutivo|Bestuuurscollege]] di [[Teritorio Insular|Eilandgebied Kòrsou]]. E instansia akí a establesé den kuadro di e independensia di e servisio pa duna fiansa pa sigui estudionan riba nivel di [[MBO]], [[HBO]] òf [[WO]] na [[Kòrsou]] i na [[Hulanda]]. E kantor prinsipal ta situá na [[Kòrsou]] i desde januari 2005 tin un kantor na Hulanda tambe. 

Enkargonan importante di SSC ta:

* Duna finansiamentu di estudio
* Soru pa proseso di mèldu pa estudio akademiko na Hulanda
* Informa i guia studiante
* Aktua komo intermedio pa studiantenan enbuska di bibienda
* Kobra debe di fiansa di estudio

Klientenan di SSC ta studiantenan di [[skol sekundario]] ([[HAVO]]/[[VWO]]) na Kòrsou i studiantenan ku ta sigui un estudio riba nivel di SBO/MBO, HBO òf WO na Kòrsou i Hulanda na instansianan rekonosé pa SSC. E regla general di SSC ta pa no duna finansiamentu di estudio pa estudionan den eksterior ku por wòrdu siguí na Kòrsou mes.

[[Category:Gobièrnu]]
[[Category:Edukashon]]
