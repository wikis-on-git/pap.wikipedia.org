[[Image:Flag_of_Curaçao.svg|right|thumb|250px|Bandera di Kòrsou]] 

E '''Bandera di Kòrsou''' ta representá e pais di korsou (despues di [[10-10-10]]) i tambe tabata representa e isla di korsou komo parti di [[Antia Hulandes]] di 1984 te ku 2010 ora Antia a desolushoná.


== Origen ==

Na 12 di mei 1984 Gobiernu di Kòrsou a traha un komishon pa asina bini ku un diseño pa un bandera di teritorio insular di Kòrsou. Asina e komushon a tene un konkurso pa asina skohe e miho diseño. For di e dieshete-mil diseñonan e komishon aki a skohe 10 i despues a skohe esun aktual komo diseño official di bandera di teritorio insular di Kòrsou. E diseñ a wordu diseña pa Martin den Dulk.

E bandera a wordu aprobá dor di e “Dekreto Insular di Bandera di Kòrsou” dia 22 di 
yüli 1984. Nan a skohe e fecha aki, pasobra 2 di yüli 1951 ta e dia ku Konseho 
Insular di Kòrsou a reuní pa promé biaha. Tambe riba 2 di yüli 1984, Diputado di Enseñansa i Kultura, W.M. Franco, 
ta esun ku tabata tin e honor di hisa pa promé biaha Bandera di Kòrsou p’asina inougurá e prome “[[Dia di Bandera]]” ofisialmente. <ref> http://www.curacao-gov.an/Site.nsf/6798ee24f525c5460425705f006d9308/f2f605805a29b432042571ef00689c11/$FILE/bukidibanderaihimno.pdf </ref>

== Komposishon ==

E bandera tin un forma rektanhular i ta partí di ariba bai abou den tres faha horizontal di Blou, Hel i Blou. E tres fahanan aki tin proporshon di (5:1:2). Na e banda kaminda e hilu di bandera ta pasa tin dos strea koló blanku di sinku punta. E promé strea tin un diameter igual na un seksto parti (1/6) di e hanchura di e bandera: e punto sentral di e strea ta situá na un distansha di 1/6 parti di hanchura di e bandera, tantu for di e rant ariba komo e rant na man robes di e bandera. E di dos strea tin un diameter igual na dos nobeno parti (2/9) di e hanchura di e bandera: e punto sentral di e strea ta situá na un distansha di un terser parti (1/3) di hanchura di e bandera, tantu for di e rant ariba komo na man robes di e bandera.  Un punta di kada strea ta mustra stret ariba. E ángulonan di e dos streanan ta kèrpi i nan kada un tin trintiseis grado (36°). Proporshon di e hanchura i largura di e bandera tin un relashon di dos pa tres (2 : 3).

== Kolónan ==

E koló prinsipal di e bandera ta un blou ultramarino(Pantone 280) i e koló hel ta hel di lamunchi (Pantone 102). E blou ariba ta signifiká e shelu di Kòrsou. E Hel mei mei ta signifiká e solo skerpi di Kòrsou i e felisidat di e pueblo kurasoleño. E sinku puntonan di e streanan ta signifiká e sinku kontinentenan di kaminda e pueblo ta bini for di dje. Anto e strea grandi ta para pa Kòrsou i e strea chikitu pa [[Klein Kòrsou]].


== Referensianan ==

{{reflist}}

[[Category:Kòrsou]]

[[af:Vlag van Curaçao]]
[[ar:علم كوراساو]]
[[be:Сцяг Кюрасаа]]
[[de:Flagge von Curaçao]]
[[el:Σημαία του Κουρασάο]]
[[en:Flag of Curaçao]]
[[eo:Flago de Curaçao]]
[[es:Bandera de Curazao]]
[[fr:Drapeau de Curaçao]]
[[he:דגל קוראסאו]]
[[hu:Curaçao zászlaja]]
[[id:Bendera Curaçao]]
[[it:Bandiera di Curaçao]]
[[ja:キュラソーの旗]]
[[jv:Gendéra Curaçao]]
[[lt:Kiurasao vėliava]]
[[mk:Знаме на Курасао]]
[[nl:Vlag van Curaçao]]
[[pl:Flaga Curaçao]]
[[pt:Bandeira de Curaçao]]
[[ru:Флаг Кюрасао]]
[[sv:Curaçaos flagga]]
