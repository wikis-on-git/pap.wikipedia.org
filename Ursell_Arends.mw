{{Variante|a}}
{{Infobox person 
| name          = Ursell Arends
| image         = Ursell Arends.jpeg
| caption       = Ursell Arends (2021)
| term          = [[20 di september]] [[2021]] - presente
| monarch       = [[Rei Willem-Alexander]]
| predecessor   = Chris Romero (transporte, naturalesa)<br/ >[[Evelyn Wever-Croes]] (integridad)  
| birth_date    = [[29 di augustus]] [[1980]] 
| occupation    = Minister di Transporte, Integridad, Naturalesa y Asuntonan di Adulto Mayor
| party         = [[RAIZ]] 
}}
'''Ursell Mikhail Arends''' (n. [[29 di augustus]] [[1980]] na [[Aruba]]) ta un politico [[Aruba]]no y lider di partido [[RAIZ]].<ref name="ken">[https://arubanative.com/2021/09/30/ken-ta-nos-minister-di-transporte-integridad-naturalesa-y-asuntonan-di-adulto-mayor-ursell-arends/  Ken ta nos minister di Transporte, Integridad, Naturalesa y Asuntonan di Adulto Mayor Ursell Arends], Arubanative.com (30 september 2021). Recupera 18 oktober 2021.</ref>  E ta minister di Transporte, Integridad, Naturalesa y Asuntonan di Adulto Mayor y vice prome-minister den e [[gabinete Wever-Croes II|di dos gabinete Wever-Croes]]. Brevemente e tabata miembro y vicepresidente di [[Parlamento di Aruba]]. 

== Bida ==
Ursell Arends a lanta den bario di [[Santa Cruz]] y a bay scol basico na Oranjestad, Mon Plaisir School y scol secundario Mon Plaisir College. Na 2000 e ta inicia su estudio na [[Estadonan Uni di Merka|Merca]] pa despues continua na [[Canada]], unda e ta gradua den International Business Management for di St. Clair College na Windsor, Ontario, na 2005.  

Na su regreso na Aruba el a labora den e ramo turistico pa mas di 15 aña. Su carera profesional a cuminsa na La Quinta Beach Resort como Human Resources Manager for di 2006 te cu 2015. Na 2015 e ta wordo nombra como Operations Director, cual funcion el a eherce te juli 2021. Arends a sirbi tambe como presidente di Aruba Timeshare Association (ATSA) for di aña 2016 te cu 2018. Entre 2011 y 2015 e tabata forma parti di e directiva di [[Arubaanse Voetbalbond]] (AVB) como miembro, tesorero y tambe como team manager di e seleccion nacional di Aruba. 

Na 2017 Arends ta haci su entrada den politica. Hunto cu Tai-Foo Lee e ta funda e partido RAIZ y for di inicio ta ocupa e funcion di lider di partido.<ref>{{nl}}[http://www.ingenuityaruba.com/portfolio/partido-raiz/  Nieuwe partij Raiz in de startblokken], Amigoe (2017). Recupera 18 oktober 2021.</ref> E ta debuta den eleccion parlamentario di 2017, logrando 1433 voto. Den eleccion dia 25 di juni 2021 Arends ta logra un total di 1939 voto individual y un asiento den [[Parlamento di Aruba]].<ref>[https://www.censo.aw/main/verkiezingen-2021/ Verkiezingen 2021], Censo Aruba</ref> Dia 8 di juli 2021 e ta wordo elegi vicepresidente di parlamento, di cual puesto e ta retira na september 2021 pa bira minister.<ref>[https://24ora.com/geoffrey-wever-eligi-como-vice-presidente-di-parlamento/ Ursell Arends elegi como vice-presidente di parlamento], 24ora.com (8 juli 2021). Recupera 18 oktober 2021.</ref> Dia 20 di september 2021 e ta huramenta como minister di Transporte, Integridad, Naturalesa y Asuntonan di Adulto Mayor den e [[gabinete Wever-Croes II|di dos gabinete Wever-Croes]].<ref>{{nl}}[https://antilliaansdagblad.com/aruba/24292-ministers-kabinet-wever-croes-bekendgemaakt  Ministers kabinet Wever-Croes bekendgemaakt], Antilliaans Dagblad (9 september 2020). Recupera 18 oktober 2021.</ref> 

Ursell Arends ta casa cu Tamarah Croes y ta tata di un yiu homber y un yiu muhe.<ref name="ken"/>

{{Appendix}}

{{DEFAULTSORT:Arends, Ursell}}
[[Category:Politico di Aruba]]
[[Category:Hendenan]]
