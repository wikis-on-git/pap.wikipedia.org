[[File:Berlin Wall death strip, 1977.jpg|thumb|right| 1977.]]

'''Muraya di Berlin''' (Aleman: ''Berliner Mauer'') a separa e stad di Berlin na Alemania pa 1961 te 1989. A separa e parti west y e parti oost. Pa hopi hende e Muraya di Berlin ta un simbolo di [[Guera Friu]].
E Muraya di Berlin a wordo tumba abou dia 9 di november 1989<ref>[https://web.archive.org/web/20130825012437/http://www.time.com/time/magazine/article/0,9171,959058,00.html article of the TIME]</ref>. E tawata 168 km di largura (104 miya).<ref>Berlin illustrated Newspaper of 3rd October 1990 (special edition), p. 113</ref> Nan a trah'e pa hende no huy pa e parti oost di Berlin. 

== Aleman despues di Di Dos Guera Mundial ==
[[File:Exterior of East Berlin Neue Zeit newspaper, with Berlin Wall in foreground.jpg|thumb|right| 1984.]]

Despues cu [[II Guera Mundial]] a caba, Alemania a wordo parti den 4 zona y tambe e capital Berlin, un zona pa cada un p'e Aliadonan: [[Francia]], [[Reino Uni|Gran Britania]], [[Estados Unidos]] y [[Union Sovietico]]<ref>[http://www.dhm.de/lemo/html/Nachkriegsjahre/DieAlliierteBesatzung/besatzungszonen.html Germany after the Second World War, the occupied zones of Germany]</ref>. Na mei 1949 e zona Francia, zona Gran Britania y zona Estados Unidos a bond hunto pa forma West-Alemania ([[Republica Federal di Alemania]], ''Bundesrepublik Deutschland, BRD''). E zona Siovetico a bira Oost-Alemania den vengansa p'e potencia occidental partimento di Alemania. Oost-Alemania (Republica Democratico Aleman ''Deutsche Demokratische Republik, DDR'')a lanta dia 7 di october 1949.<ref>[http://www.dhm.de/lemo/html/Nachkriegsjahre/EntstehungZweierDeutscherStaaten/gruendungDerDDR.html The foundation of the GDR]</ref>

[[Austria]] tambe a wordo parti den 4 zona. Na 1955 un tratado, Tratado di Stad Austriatico, a wordo firma. E tratado a bisa cu e aliadonan meste a bay laga Austria. Den cambio, e gobierno di Austria a promete cierto cos, manera no forma un union teritorial cu Alemania, reconociendo e mayoria entre e otronan. Ful Europa a wordo separa den zona di Union Sovietico parti oost y e otro zona di Estados Unidos parti west<ref>[http://www.bpb.de/themen/36HEVF,5,0,Der_Beginn_der_Bipolarit%E4t.html The beginning of the bipolarity of Europe]</ref> .
E separamento di Europa, Alemania y specialmente Berlin den dos blok politica cu tawata parti di [[Guera Friu]] entre Estados Unidos y e paisnan occidental den un banda y Union Sovietico y su aliadonan den otro banda. E Forsa Aliado a split despues di su enemigo comun, Alemania Nazi, (cu tawata dirigi pa e dictator [[Adolf Hitler]]) cu a wordo derota den mei 1945.

== Fuente ==
{{Reflist|2}}

[[Category:Historia di Alemania]]
