{{Variante|c}}
[[File:Alexius Salvador Zika-Virus.jpg|thumb|Manifestashon di e vírùs riba e kuero.]]
[[File:Zika EM CDC 20541.png|thumb|Elektomikrografia di e virus zika; presensia di e vírùs ta e elementonan blou.]]
E vírùs di '''zika''' ta un enfermedat transmití pa sangura; entre otro e sangura di ‘gele koorts’ ''Aedes aegypti'' i sangura ''Aedes albopictus'' ku ta transmiti  [[dengue]] i [[chikungunya]] . Ademas di haña e infekshon via sangura, sientífikonan a determiná ku por haña zika tambe via di sèks.<ref>[https://www.kalamidat.cw/home/zika/  Zika], Direktorado di Kontrol di riesgo i maneho di kalamidat, Ministerio di Asuntunan General di Kòrsou. Rekuperá 28-11-2021.</ref> Den mayoria di kaso, e síntomanan di e vírùs (keintura di zika) ta relativamente suave. Mayoria di hende no tin síntoma mes. Sinembargo, entre tantu a keda probá ku un infekshon durante embaraso por afektá e yu den barika, kousando mikrosefalia.

E vírùs ta konosí desde 1947, ora ela keda konstatá serka un makaku den selva di Zika na [[Uganda]]. E nomber di e vírùs ta derivá di e selva aki. Desde dekada 50 di siglo 20 e ta okuri na e paisnan denter di e faha di ekuator di [[Afrika]] te [[Asia]]. Di 2007 te 2015 e vírùs a plama den direkshon ost, krusando e [[Oceano Pasifiko]] i alkansando e kontinentenan di [[Amérika]], inkluyendo Karibe.<ref>Mehrjardi MZ, ''Is Zika Virus an Emerging TORCH Agent? An Invited Commentary'', Journal of Virology, 2017 edishon 8</ref> Esaki a kondusi na e epidemia di zika na aña 2015-2016. Na 2015 [[Brazil]] a observá 2400 caso di mikrosefalia i 29 morto. 

{{Appendix}}

[[Category:Virologia]]
