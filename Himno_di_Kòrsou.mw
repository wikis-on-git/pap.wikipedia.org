E '''Himno di Kòrsou''' ta e [[himno nashonal]] di [[Kòrsou]]. Ela wordu rekonosé ofisialmente dia
[[26 di yüli]] [[1978]]. E ta konsisti di ocho kuplèt, di kua e prome i e ultimo dos ta wordu komunmente kanta. 

== Origen ==
Dia ku [[Reina Wilhelmina]] a keda koroná komo monarka na 1898, Frater Radulphus a skirbí un kantika ku a bira konosí komo “Den tur Nashon Nos Patria ta poko konosí”. Durante e selebrashon di koronashon di Reina Wilhelmina, alumnonan di St. Jozefschool na [[Pietermaai]] a kanta e kantika aki riba melodia di e kantika alemán “Tiroler Hoferlied”. Despues Frater [[Candidus Nouwens]] a kompositá e melodia ku ta kanta te ku awor.
Aña aden aña afó a kanta e kantika aki riba [[Dia di Rey|Dia di La Reina]] den Fòrti i tambe na otro okashonnan ofishal. Asina a kuminsá konsiderá “Den Tur Nashon” òf “Nos tera” komo himno di Kòrsou'.
Riba dia 26 di yüli 1978 a rekonosé e kantika aki ofisialmente komo ''himno di Kòrsou'', momentu ku [[Konseho Insular]] di Kòrsou a aprobá e teksto aktual riba proposishon di komishon di Himno.
Dia 18 di yüni 2003 Konseho Insular ademas a stipulá tur e reglanan pa uso i komportashon pa himno di Kòrsou den un ordenansa insular (A.B. 2003 no. 53).<ref>[https://web.archive.org/web/20110722200205/http://www.curacao-gov.an/Site.nsf/6798ee24f525c5460425705f006d9308/f2f605805a29b432042571ef00689c11/$FILE/bukidibanderaihimno.pdf Buki di Bandera, Eskudo i Himno di Kòrsou] (2004), pagina 18</ref>

== E melodia ==
[[File:National Anthem Curaçao - Himno di Kòrsou (Instrumental).ogg|thumb|center|Himno di Kòrsou (instrumental)]]

== E letra ==
'''1.'''Lanta nos bos ban kanta </br>
Grandesa di Kòrsou; </br>
Kòrsou isla chikitu, </br>
baranka den laman! </br>


'''2.''' Kòrsou nos ta stima bo </br>
ariba tur nashon. </br>
Bo gloria nos ta kanta </br>
di henter nos kurason. 


'''3.''' Nos pueblo tin su lucha, </br>
ma semper nos tin fe</br>
di logra den tur tempu</br>
viktoria ku trabou! 


'''4.''' Ban duna di nos parti</br>
p'e isla prospera. </br>
Laga nos uni forsa</br>
p'asina triunfa. 


'''5.''' Nos patria nos ta demostra</br>
onor i lealtat, </br>
meskos na e bandera</br>
union di nos nashon. 


'''6.''' Nos bida lo ta poko </br>
pa duna nos pais, </br>
luchando uni pa libertat,</br>
amor i komprenshon. 


'''7.''' I ora nos ta leu fo'i kas</br>
nos tur ta rekorda </br>
Kòrsou, su solo i playanan, </br>
orguyo di nos tur. 


'''8.''' Laga nos gloria Kreado </br>
tur tempu i sin fin, </br>
k'El a hasi nos digno</br>
di ta yu di Kòrsou!

{{Template:Navegashon simbolo nashonal di Kòrsou}}
{{Appendix}}

[[Category:Kòrsou]]
[[Category:Himno Nashonal]]
