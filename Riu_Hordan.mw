[[File:Aerial_jordan.jpg|thumb|Potret satelite di riu Hordan]]
E riu '''Hordan''' (''[[hebreo]]'': נהר הירדן, ''nhar hajarden'') (''[[Arabiko|árabe]]'': نهر الأردن, ''nahr aloerdoen''), ta un [[riu]] na [[Medio Oriente]] ku ta kore dor di [[valei di Hordan]] via e [[Lago di Tiberias]] pa [[Lama Morto]]. Riunan Dan, Banias i Hasbani ta e tres riu ku ta sirbi komo fuente pa e riu Hordan. Tambe tin e riu Jarmuk ku ta desemboka den Hordan na e krusada di tres pais ([[Siria]], [[Hordania]] i [[Israel]]).

Hordan ta forma e frontera estatal entre Israel i Siria riba e seronan di Golan, i na e parti ost ta forma e frontera di Israel i [[Palestina]] (oria oksidental di Hordan) ku [[Hordania]]. Na e otro partinan tur dos oria di e riu ta pertenese na Israel.

Hordan tin un largura di 170 kilometer, pero realmente ta mas largo pa via di e multiple birada den su trayecto. Ta estimá ku e largura real por ta entre 330 pa 400 kilometer.

Aktualmente 70 pa 90% di e awa ta wordu utilisa pa uzonan humano. E fuerte redukshon di e fluho di e riu a aselerá e sekamentu di e Lama Morto, un proseso ku ta andando pa 10 mil aña kaba. 

E nomber Hordan tin dos posibel origen [[Etimologia|etimológiko]]. E por ta deriva di e verbo hebreo ''yarad'', loke ta nifica ''baha''. E riu ta baha di e seru di Hermon, for di e fuentenan di e pueblo Dan i Caesarea Philippi (Banias). Pues Hordan por nifika ''Yored mei-ha-Dan'', loke nifika ''ta baha di Dan''. Di otro banda e por ta deriva di e palabra arameño ''yardeen'', loke ta nifika ''awa koriendo rapido''.

== Beibel ==
Den [[beibel]] ta hasi menshon di Hordan ku frekuensia. Den buki Josue e Israelitonan ta krusa Hordan despues di un biahe dor di desierto pa drenta e tera priminti. Den evangelionan ta deskribi ku [[Hesus|Hesukristu]] a ser batisá den Hordan pa Juan Bautista. Esei lo a susede serka di Betania. Hopi hende sa laga nan mes wordu batisá den e riu aki.

== Galeria ==
<gallery widths="130" heights="155">
File:BnotYaakovBridge.JPG|Hordan na Galilea
File:River Jordan.jpg|Riu Hordan
File:Jordan baptism site.jpg|Posibel luga di batisá di Hesukristu
File:Pilgrims being baptized in the Jordan River (26713071664).jpg|Ta batisá peregrinonan den Hordan
</gallery>

{{Commonscat|River Jordan}}
{{Appendix|refs|2=
* {{Tradukshon for di otro Wikipedia|idioma=nl|oldid =58385401|titulo=Jordaan (rivier)}}
{{References}}
}}

[[Category:Riunan]]
