'''Eleutheria Ana de Palm''' ([[Boneiru]], 18 di aprel [[1833]] - [[Kòrsou]], 26 di ougustus [[1916]]), tambe konosi komo Sur Marie Lucie, tabata e promé sùr di origen boneriano.

Eleutheria de Palm a nase komo [[sklabitut|katibu]] na Boneiru. Su libertat ta worde kumprá pa pader Basilio (1813-1884), na unda el a traha komo kria. Entre 1849 i 1862 pader Basilio tabata pastor di e parokia di Playa na [[Kralendijk]].<ref>[https://resolver.kb.nl/resolve?urn=ddd:011211510:mpeg21:a0004 Overlijden Z.E. Pater Basilius], Amigoe, 20 desember 1884</ref> Dia 13 di yanüari 1856, na momento ku e surnan di Roosendaal a establese riba e isla<ref>[https://resolver.kb.nl/resolve?urn=ddd:010404791:mpeg21:a0008 Morgen vieren zusters van Bonaire eeuwfeest van haar vestiging], Amigoe, 19 yanüari 1956</ref>, Eleutheria de Palm ta drenta e órden di sùrnan bou di e nòmber religioso di Sur Marie Lucie.<ref>[http://www.awemainta.com/papers/AM200702/offline/download.pdf  Sklabitut i su abolishon (2-3)], Extra Boneriano, 1 yuli 2020</ref> Despues di dje tabatin mas katibu ku a haña òf kumpra nan libertat i ku a bira sur. 

Sur Marie Lucie ta muri dia 26 di ougùstùs 1916 na [[Willemstad]] i a wordu dera na santana di e surnan di Habaai.<ref>[https://resolver.kb.nl/resolve?urn=ddd:010548336:mpeg21:a0047 Zuster Marie Lucie], De Tijd, 9 oktober 1916</ref>

== Referensia ==
{{Reflist}}

{{DEFAULTSORT:Palm, Eleutheria Ana de}}
[[Category:Hendenan]]
[[Category:Boneiru]]
