'''Federashon di Trahadónan di Kòrsou''' (CFW, Curaçaosche Federatie van Werknemers) ta un [[sindikato]] general pa trahadó di tur sektor na [[Kòrsou]]. Den historia sindikal [[Antias Hulandes|antiano]] e tabata un di e sindikatonan mas grandi di tantu Kòrsou komo [[Antias Hulandes]].

== Historia ==
En bista ku tur sindikato na Kòrsou tabata sektoral a funda CFW dia 22 di ougùstùs [[1964]], komo un sindikato general kaminda ku trahadó di tur sektor por a afiliá i uni. Fundadónan tabata Lucio Janzen, Janchi Ilario, Ewald Ong-A-Kwie, Reggie Venloo i Vicento Chittick.<ref>{{nl}}{{citeer web|url=https://resolver.kb.nl/resolve?urn=ddd:010643074:mpeg21:a0101|titel=Erkenning bonden verre van ideaal|werk=[[Amigoe]]|datum=1984-08-23|bezochtdatum=2022-04-09}}</ref> E promé presidente di CFW tabata Ewald Ong-A-Kwie (1929-2002), ku tambe tabata miembro di directiva di PWFC (Petroleum Werkers Federatie van Curaçao), e sindikato di [[Shell Curacao N.V.|Refineria Isla]]. Bou guia di PWFC, ku a pone plaka i konosimentu tekniko disponibel, CFW a mira un kresementu rápido. Den su prome dékada kaba e ta para bira e sindikato mas grandi di Kòrsou i [[Antias Hulandes]] ku 5000 miembro i 120 kontrato kolektivo será ku 150 empresa.<ref>{{nl}}{{citeer web|url=https://resolver.kb.nl/resolve?urn=ddd:010461062:mpeg21:a0066|titel=CFW bestaat in augustus 10 jaar|werk=[[Amigoe]]|datum=1974-07-01|bezochtdatum=2022-04-09}}</ref>

Durante su eksistensia CFW ta haña su mes den tres wèlga grandi. E prohibishon pa wèlga tabata aboli for di aña 1955, riba initiativa di Partido Demokrat (DP).<ref>{{nl}}{{citeer web|url=https://canoncuracao.cw/24-de-arbeidersbeweging/|titel=De arbeidersbeweging|werk=Canoncuracao.cw|datum=|bezochtdatum=2022-04-09}}</ref> E wèlganan aki tabata na [[TeleCuraçao]] pa logra rekonosementu sindikal, e wèlga di kadena di supermerkado Henderson i despues e wèlga di 30 di mei 1969, un lucha di e trahadónan di kompania Wescar pa un suèldu igual pa trabou igual. [[File:Clear away rubble.jpg|thumb|Kitando e desperdisio kousá dia 30 di mei 1969]] Ora ku trahadó di Sindikato di Haf (AHU), bou di liderato di Wilson "Papa" Godett, tambe a pone trabou abou dia 30 di mei mainta e wèlga aki a bira un wèlga general kulminando den e rebeldía di [[Trinta di Mei]]. Un di e kambionan positivo di e wèlga tabata entre otro ku suèldu ku tabata promé ku 30 di mei un (1) florin pa ora, promé ku fin di 1969 a bira dos (2) florin pa ora. Despues a bira algu normal den kontratonan kolektivo di trabou ku suèldu ta wordu adapta na oumento di kosto di bida i ku ta otorga “kerstbonus” i tambe “vakantiegeld”.

CFW por wòrdu konsiderá e prekursor di e Kamara Sindikal.<ref>{{nl}}{{citeer web|url=https://resolver.kb.nl/resolve?urn=ddd:010642970:mpeg21:a0072|titel=Boy Spencer, voorzitter van de jubilerende Curaçaose Federatie van Werknemers (CFW)|werk=[[Amigoe]]|datum=1989-08-23|bezochtdatum=2022-04-09}}</ref>

== Mira tambe ==
* [[Trinta di Mei]]

{{Appendix}}

[[Category:Sociedad]]
