{{Infobox dignatario
| predecessor   = 
}}
'''Ebrahim Raisol-Sadati''' (perso: سید ابراهیم رئیس‌الساداتی) (n. [[14 di desèmber]] [[1960]], [[Mashhad]]) ta un klero shiita, hurista i polítiko [[Iran|iraní]]. 

Raisi a nase den besindario di e siudat Mashhad. Como teenager ela bai un scol religioso na [[Qom]], unda ela studia entre otro bou di ayatollah [[Ali Khamenei]]. Despues di e [[revolushon iraní]] su karera a avansá rapido.<ref name = tijd>[https://www.tijd.be/politiek-economie/internationaal/azie/aartsconservatief-ebrahim-raisi-op-weg-naar-iraans-presidentschap/10314300.html Aartsconservatief Ebrahim Raisi op weg naar Iraans presidentschap], ''De Tijd'', 17 yüni 2021. Rekuperá 20 yüni 2021.</ref> Na edat di binti aña ela wordu nombrá fiskal.<ref name = trouw>[https://www.trouw.nl/buitenland/ebrahim-raisi-heeft-duizenden-politieke-gevangenen-laten-executeren-en-de-kans-is-groot-dat-hij-nu-irans-nieuwe-president-wordt~b5e58556/ Ebrahim Raisi heeft duizenden politieke gevangenen laten executeren, en de kans is groot dat hij nu Irans nieuwe president wordt ], ''Trouw'', 18 yüni 2021. Rekuperá 20 yüni 2021.</ref>

Di 1985 te 1988 e tabata viseprokurador di [[Teheran]], kapital di [[Iran]]. Den e funkshon aki organisashonnan di derecho humano ta tene Raisa co-responsabel pa e ehekushon di alomenos 4.500 disidente i prizonero polítiko.<ref name = trouw/> Seguidamente ela wordu nombrá prokurador. Raisi a okupá despues varios posishon haltu den e sistema legal iraní, manera hues supremo interino (2004-2014) i prokurador-general (2014-2016). 

E tabata di 2016 te 2019 kuidadó i presidente di [[bonyad]] Astan Quds Razavi. E ta miembro di e [[Konseho di Eksperto]], órgano di konsulta di estado iraní, representando e provinsia Sur-Khorasan, unda ela wordu elegí pa prome biaha durante e elekshonnan di 2006.

Desde mart 2019 Raisi ta hues supremo iraní i vicepresidente di e Konseho di Eksperto. Na 2019 [[Estadonan Uni di Merka]] a pone riba e lista di sankshon pa violashon di derecho humano di prizoneronan.<ref name = tijd/>

Raisi a partisipa na 2017 na e elekshonnan presidensial, pero a pèrdè kontra di [[Hassan Rohani]]. Ela risibi 38,3% di e votonan. Pa e elekshonnan presidensial di 18 di yüni 2021 e tabata kandidato un biaha mas i a akapará mas di 60% di e voto.<ref>[https://www.trouw.nl/buitenland/hardliner-ebrahim-raisi-wint-presidentsverkiezing-iran~b1233e95/ Hardliner Ebrahim Raisi wint presidentsverkiezing Iran], ''Trouw'', 19 yüni 2021. Rekuperá 20 yüni 2021.</ref>

[[File:Ebrahim Raisi young- 2.jpg|thumb|left|Raisi den añanan 1980]]

{{Appendix|refs|2=
* {{Tradukshon for di otro Wikipedia|idioma=nl|oldid =59361518 |titulo=Ebrahim Raisi}}
{{References}}
}}

{{DEFAULTSORT:Raisi, Ebrahim}}
[[Category:Hendenan]]
[[Category:Politikonan]]
[[Category:Iran]]
