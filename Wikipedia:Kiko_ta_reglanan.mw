Wikipedia ta un ensiklopedia. Generalmente, un artíkulo mester tin '''tópiko notabel''' (apropiado pa un ensiklopedia óf almanak).

Si tópiko ta kontroversial (polítika óf religion), inkluí varios opinionnan. Usa puntu di bista neutral.

Aviso di bo mes empresa no ta apropiado.

== Rekisitonan ku tur artíkulo mester ta kumpli kuné ==

E kriterionan no ta e úniko base pa determiná si un artikulo ta adekuá i kla pa publiká.  
E prinsipio di sano huisio ta konta i lo guia nos.

Tur artíkulo den e ensiklopedia mester:

* Tin ''un base''; esei ta deskribí un tópiko spesífiko. Un artíkulo den [[Wikipedia]] no ta un storia, argumento, alabansa òf propaganda komersial, sino ta deskribí e tópiko den un manera neutral i konkreto. Si tin mas ku un solo posishon establesí, ta splika konsiso kiko ta esei i kua gruponan ta ligá na kua respektivo deklarashonnan ètsétera.

* Tin un ''introdukshon'' ku ta menshoná breve e tema i ta formula konsiso e pakiko e tópiko ta ensiklopédiko. E promé frase ta kontené e '''titulo di artikel''' ku lèter diki.

* Ta un ''distribushon lógiko den suptemanan''. Den kaso di un artikulo biografiko e órden kronológiko ta bisto, por ehempel.

* Ta identifiká ''artikulo tradusí'' for di un Wikipedia di otro idioma. E shablon {{tl|Tradukshon for di otro Wikipedia}} ta rekerí esaki.

* Artikulonan ta basá riba ''fuente existente'' i ta menshoná esei. Un fuente no mester ta ''online'', tambe e por un buki òf dokumento skirbí. Menshoná e URL den kaso e fuente ta disponibel online. Ta obligatorio pa tin un mínimo di un (1) fuente, pero nos ta preferá ku tur deklarashon ta karga un fuente.

* Tin ''suptemanan stándart'' manera "Linknan eksterno", "Mira tambe", i otro. Usa nan kaminda ta posibel.

* Tin un ''mínimo di algun frase''. Un solo frase no ta sufisiente òf adekuá.

Artikulonan ki tin hopi eror, òf ki ta wordu skirbi den idioma kompletamente robes (ingles, hulandes, òf un tradukshon inlegibel òf inkomprensibel òf ta traha mediante un kòmpiuter) nos lo mester kita.

<div style="margin-top: 8px; margin-bottom: 0; width: 75%; font-size:90%; border: 2px solid #ff9966; color:#000; padding: 6px; text-align:left;">
'''Papiamentu òf papiamento? Ambos.''' Tin dos idioma i dos sistema di skibimentu: [[Papiamento na Aruba|Papiamento]] di Aruba i [[Ortografia_di_papiamentu|Papiamentu]] di Kòrsou i Boneiru. Den Wikipedia nos mester kooperá! Si bo traha un artíkulo nobo, usa bo mes dialekto. Por fabor no kambia e dialekto di teksto eksistente. (For di kuminsamentu, e menú i kategoria di Wikipedia ta na papiamentu.)
</div>
