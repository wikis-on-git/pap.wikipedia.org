[[File:2019 California Hall of Fame Ceremony 06.jpg|thumb|RuPaul na 2019. Na e ceremonia di Hall of Fame na California.]]
RuPaul Andre Charles (n. 17 di november 1960), miho conoci como 'RuPaul' ta un dragqueen, producer, artista y modelo Mericano. E ta conoci pa produci y host e reality show RuPaul's Drag Race desde 2008.

== Bida ==
RuPaul a nace na [[San Diego, California]]. El a crece cu tres ruman muhe di mayornan di [[Louisiana]]. Su mayornan a divorcia den su infancia. El a crece como catolico. Na edad jong el a muda pa [[Atlanta, Georgia]], unda el a studia arte. 

RuPaul a casa na 2017 cu su pareha Georges LeBar, cu ken e tabatin un relacion desde añanan '90. 

== Carera ==
RuPaul a cuminsa traha den nightclubs na Atlanta y na New York. Su prome temporada como artista na Atlanta tabata uno dificil y cu poco exito. El a actua den diferente shows, nightclubs y actonan popular. El a participa den e cinema ''underground'', yudando cu e produccion di peliculanan manera "Star Booty". El a ricibi reconocemento nacional pa prome biaha cu su performance den e video di "Love Shack" di e grupo musical B-52's. Despues di e acto aki, su exito a cuminsa bira mas prominente. Na añanan '90, el a saca varios albums di musica electronico, di cual "Supermodel of the World" a popularisa RuPaul como artista dragqueen na nivel nacional y internacional. Esaki a hib'e na diferente oportunidadnan di modelahe, entre otro e campaña di [[MAC Cosmetics]] pa combati e epidemia di AIDS. Pa hopi hende, esaki tabata e prome biaha cu nan ta tende di un dragqueen cu asina hopi exito.

RuPaul ta conoci pa su amistad cu artista [[Michelle Visage]], cu tabata su copresentadora riba su talkshow "The RuPaul Show" den añanan '90 y hues riba RuPaul's Drag Race desde 2011. 

== Controversia ==
A pesar di su presencia y popularidad den e comunidad LGBTQI+, RuPaul ta conoci pa a haci comentarionan cu a wordo percibi como transfobico. 

Na aña 2020, RuPaul a ricibi critica pa e practica di fracking na e rancho cu e tin cu su casa. 

== Bibliografia ==

* ''Lettin' It All Hang Out: An Autobiography''. Hyperion Books. 1995. <nowiki>ISBN 0-7868-6156-8</nowiki>
* ''GuRu'', Dey Street Books, 2018. <nowiki>ISBN 978-0751573831</nowiki>

== Discografia ==
'''Albums'''

* ''Supermodel of the World'' (1993)
* ''Foxy Lady'' (1996)
* ''Ho Ho Ho'' (1997)
* ''Red Hot'' (2004)
* ''Champion'' (2009)
* ''Glamazon'' (2011)
* ''Born Naked'' (2014)
* ''Realness'' (2015)
* ''Slay Belles'' (2015)
* ''Butch Queen'' (2016)
* ''American'' (2017)
* ''Christmas Party'' (2018)
* ''You're a Winner, Baby'' (2020)
* ''Mamaru'' (2022)

== Mira mas ==
https://rupaul.com/

https://www.imdb.com/name/nm0750412/

[https://www.theguardian.com/environment/2020/aug/28/fracking-wyoming-ranchers-rupaul#:~:text=It%20was%20not%20the%20way,acre%20ranch%20in%20eastern%20Wyoming. https://www.theguardian.com/environment/2020/aug/28/fracking-wyoming-ranchers-rupaul#:~:text=It%20was%20not%20the%20way,acre%20ranch%20in%20eastern%20Wyoming.]

https://www.vox.com/culture/2018/3/6/17085244/rupaul-trans-women-drag-queens-interview-controversy
