[[File:08 frauentag plakat 1928 vga (7534297032).jpg|thumb|Poster di Dia di Hende Muhe 1928]]
'''Dia Internacional di Hende Muhe''' (na [[Kòrsou]]/[[Boneiru]]: '''Dia Internashonal di Hende Muhé'''), originalmente conoci como '''Dia Internacional di e Hende Muhe Trahado''', ta un dia festivo internacional cu ta conmemora riba dia [[8 di mart|8 di maart]] e lucha di hende muhe pa su participacion den sociedad y pa su desaroyo integro como persona, basa riba igualdad cu hende homber. Cada aña e celebracion tin un tema specifico.<ref>{{citeer web|url=https://b-m.facebook.com/FTA.Aruba/photos/a.590775864266526/4068086923202052/?type=3&source=48|titel=Dia Internacional di Hende Muhe|werk=FTA|datum=2021|bezochtdatum=2022-02=26}}</ref>

== Historia ==
Su origin ta e accidente tragico cu a tuma lugar 8 di maart 1908, na [[New York City|New York]] caminda un cantidad grandi di trahador a protesta den un fabrica di paña pa motibo di e abuso di e dunador di trabou y tambe pa mehora e condicionnan di trabou. Pa e motibo aki nan a wordo kita for di trabou. Relaciona cu esaki e trahadornan a cera e fabrica y a declara nan mes den welga. Repentinamente a surgi un incendio provoca, cual a costa bida di 129 trahador femenino den e fabrica. Esaki tabata e inicio di e lucha femenino pa igualdad di genero.[[File:Zetkin luxemburg1910.jpg|thumb|left|200px|Clara Zetkin y Rosa Luxembourg na januari 1910]]

Na 1910 durante e Conferencia Internacional di Muhe Socialista na Copenhagen e delegadonan aleman  Clara Zetkin, Käte Duncker, Paula Thiede y algun otro ta propone pa estableci un Dia di Hende Muhe cu ta celebra anualmente.<ref name="ICSW">{{en}}{{Citeer web|titel="International Socialist Congress, 1910; Second International Conference of Socialist Women|url=https://archive.org/details/InternationalSocialistCongress1910SecondInternationalConferenceOf/page/n21/mode/2up|datum= |bezochtdatum=2022-02-27}}</ref> Un 100 delegado representando 17 pais ta bay di acuerdo cu e idea como strategia pa promove derechonan igual, incluso derecho di voto pa hende muhe.<ref name="iwd">{{en}}{{citeer web|url=http://www.internationalwomensday.com/About|titel=About International Women's Day |uitgever=Internationalwomensday.com |datum=1917-03-08|bezochtdatum=2022-02-27}}</ref> Un aña despues riba dia 19 di maart 1911 mas di un miyon hende na [[Austria]], [[Dinamarka]], [[Alemania]] y [[Suisa]] ta celebra e prome Dia Internacional di Hende Muhe.

Despues cu el'a wordo adopta oficialmente na [[Union Sovietiko]] e Dia Internacional di Hende Muhe tabata ser celebra mas tanto na pais comunista y dor di e movimiente comunista mundial. E ta keda un dia festivo comunista te 1967, ora el'a ser integra den e di dos ola feminista, cu cual e ta asumi un caracter activista. Den decada 1970 y 1980 gruponan di muhe ta uni na gruponan iskierdista y organisacionnan laboral pa demanda pago igual, oportunidad economico igual, derechonan legal igual, derechonan di mama, cuido di mucha subsidia y prevencion di violencia contra hende muhe.[[File:8 DE MARZO DÍA DE LA MUJER (32484952264).jpg|thumb|Marcha pa conmemora 8 di maart na Quito, Peru (2017)]] 

Na 1972 e Asamblea General di [[Nashonan Uni|Nacionnan Uni]] (NU) den su resolucion 3010 ta declara e aña 1975 como ''Aña Internacional di Hende Muhe''. Despues cu NU mes ta cuminsa celebra e dia anualmente e ta invita na 1977 tur estado pa, conforme su tradicion y costumber nacional, declara e 8 di maart como Dia Internacional pa e Derechonan di Hende Muhe y Paz Internacional.<ref>{{en}}{{citeer web|url=https://www.un.org/en/observances/womens-day/background|titel=History of Women's Day|werk=[[Nashonan Uni|NU]]|datum= |bezochtdatum=2022-02-27}}</ref>

== Dia festivo oficial ==
Dia International di Hende Muhe ta un dia di fiesta oficial na varios pais rond mundo; entre otro na
[[Afganistan|ghanistan]], [[Angola]], [[Armenia]], [[Azerbaijan]], [[Belarus]], [[Burkina Faso]], [[Cambodja|Cambodia]], [[China]] (pa hende muhe so), [[Cuba]], [[Georgia]], [[Alemania]] (solamente [[Berlin]]), [[Guinea-Bissau]], [[Eritrea]], [[Kazakstan]], [[Kirguistan]], [[Laos]], [[Madagascar]] (pa hende muhe so), [[Moldavia]], [[Mongolia]], [[Montenegro]], [[Nepal]], [[Rusia]], [[Tajikistan]], [[Turkmenistan]], [[Uganda]], [[Ukrania|Ucrania]], [[Uzbekistan]] y [[Zambia]]. 

Ademas tin cierto pais cu si generalmente ta observa e Dia Internacional de Hende Muhe apesar di no ta un dia di fiesta oficial. Entre e paisnan aki ta encontra [[Aruba]], [[Australia]], [[Bosnia Herzogovina]], [[Bulgaria]], [[Chile]], [[Kamerun|Camerun]], [[Kroatia|Croatia]], [[Kòrsou]], [[Romania]] y [[Vietnam]].

{{Commonscat}}
{{Appendix|refs|2=
* {{Tradukshon for di otro Wikipedia|idioma=en|oldid =1072634418|titulo=International Women's Day)}}
{{References}}
}}

[[Category:Dia internashonal]]
[[Category:Sociedad]]
