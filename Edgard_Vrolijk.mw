{{Variante|a}}
{{Infobox person 
| name          = Edgard Vrolijk
| image         = 
| caption       = 
| term          = [[27 di oktober]] [[2017]] - presente
| monarch       = [[Rei Willem-Alexander]]
| predecessor   = Juan Thijsen
| birth_date    = [[15 di juni]] [[1977]] 
| occupation    = miembro di [[Parlamento di Aruba]]
| party         = [[Movimiento Electoral di Pueblo]] (MEP)
}}
'''Edgard G.A. Vrolijk''' (n. [[15 di juni]] [[1977]] na [[Aruba]]) ta un politico y [[parlamento di Aruba|parlamentario]] [[Aruba]]no. Desde 8 di juli 2021 e ta [[Lista di presidente di Parlamento di Aruba|Presidente di Parlamento di Aruba]].
 
== Bida ==
Edgard Vrolijk a lanta den districto di [[Santa Cruz]], den bario di Shete. Na edad hopi jong e ta cuminsa hunga [[futbol]]. Na edad di 15 aña e ta switch di [[SV Arsenal]] pa [[SV Estrella]], club cu a titula campeon na varios ocasion.<ref name="mep">[https://www.mep.aw/edgard-vrolijk  Edgard Vrolijk candidato #9], Mep.aw (2021). Recupera 14 september 2021.</ref> Vrolijk tabata miembro di seleccion di Aruba y a participa na diferente clasificacion internacional di [[Concacaf]] (na [[ingles]]: Confederation of North, Central American and Caribbean Association Football).  
Tambe como hoben el a cuminsa ta activo como coach, prome den futbol y despues den [[Beisbòl|beisbol]]. El a  sigui activo como coach y miembro di directiva di SV Estrella te dia di awe.

Na aña 2000 Vrolijk ta termina su estudio na Instituto Pedagogico Arubano (IPA) como docente di scol primario.<ref name="awe24">[https://awe24.com/78815/  A gradua di universidad di Aruba, Sr. Edgard G.A. Vrolijk], Awe24.com (9 april 2021). Recupera 14 september 2021.</ref> Entre 2000 y 2017 e ta traha na Cacique Macuarima School y unda e tabata activo tambe como coach den deporte escolar.<ref name="mep"/>  Na 2021 e ta termina su estudio den ley na [[Universidad di Aruba]].<ref name="mep"/> Su tesis pa [[maestria|grado master]] tabata titula: ''“De concept–rijkswet Caribische Hervormingsentiteit: De autonome positie van de landen binnen het Koninkrijk, de procedures bij een consensusrijkswet en de Caribische Hervormingsentiteit als zelfstandig bestuursorgaan”''.<ref name="awe24"/> 

Na 2013 Vrolijk ta drenta den arena politico, debutando como nr. 15 riba lista di [[Movimiento Electoral di Pueblo|MEP]]. Den [[Eleccion parlamentario Aruba 2013|eleccion di 2013]] e ta saca 586 voto. Despues di a saca 749 voto personal riba posicion number 10 den [[Eleccion parlamentario Aruba 2017|eleccion di 2017]] e ta drenta [[Parlamento di Aruba]] como miembro di fraccion di MEP. Na 2019 e tabata iniciado di un "proyecto piloto di e-learning" na varios scol basico.<ref>{{nl}}[https://antilliaansdagblad.com/aruba/19974-project-e-learning-aruba-van-start  Project e-learning Aruba van start], Antilliaans Dagblad (18 augustus 2019). Recupera 14 september 2021.</ref> Hunto cu [[Rocco Tjon]], Vrolijk ta entrega e mesun aña un ley di initiativa pa screening di ministernan, e asina yama "Landsverordening integriteit ministers".<ref>{{nl}}[https://antilliaansdagblad.com/aruba/20287-wetsontwerp-aruba-screening-ministers-bijna-klaar  Wetsontwerp Aruba screening ministers bijna klaar], Antilliaans Dagblad (17 oktober 2019). Recupera 14 september 2021.</ref> Despues cu parlamento a trata esaki pa di dos bes, e ley a keda aproba na oktober 2021 cu diesnuebe voto pro y uno contra.<ref>[https://www.noticiacla.com/news/23759 Parlamento a aproba ley di screening pa minister], NoticiaCla (26 oktober 2021). Recupera 26 oktober 2021.</ref> E ta logra mantene su asiento den parlamento pa un di dos termino despues di obtene 619 voto den e [[Eleccion parlamentario Aruba 2021|eleccion di 25 di juni 2021]]. Dia 8 di juli 2021, durante e prome reunion di e parlamento den su constelacion nobo, e ta wordo elegi como [[presidente]] di parlamento y na apertura di aña parlamentario na september 2021 re-elegi como tal.<ref>{{nl}}[https://antilliaansdagblad.com/aruba/23930-edgard-vrolijk-nieuwe-parlementsvoorzitter-aruba  Edgard Vrolijk nieuwe parlementsvoorzitter], Antilliaans Dagblad (8 juli 2021). Recupera 14 september 2021.</ref> 

Vrolijk ta casa cu Charissa Jarzagaray y hunto nan tin tres yiu muhe.  

{{Appendix|refs|2=
* {{Tradukshon for di otro Wikipedia|idioma=nl|oldid =59774496|titulo=Edgard Vrolijk}}
{{References}}
;Link externo
* [https://www.parlamento.aw/website/voorzitter_41057/ Website oficial di Parlamento di Aruba]
}}

{{DEFAULTSORT:Vrolijk, Edgard}}
[[Category:Politico di Aruba]]
[[Category:Hendenan]]
