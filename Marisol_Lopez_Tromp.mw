

'''Marisol Juliette Lopez-Tromp''' a nace na [[Aruba]] dia 28 di september 1969. Desde 2009 e ta miembro di Parlamento di Aruba y for di 2017 den funcion di lider di fraccion pa partido [[Pueblo Orguyoso y Respeta]] (POR).

Na inicio di su carera politico Lopez-Tromp tabata parti di partido [[Movimiento Electoral di Pueblo]] (MEP). E tawata miembro di Parlamento di Aruba di 1998 pa 2001. Den eleccion 2001 el ta logra 4708 voto riba posicion nr. 4 di lista di MEP. Den historia di Aruba e ta e hende muhe cu mas tanto voto personal. El a bira dos bes minister di Aruba. Den Gabinete-Oduber I ela hiba cartera como Minister de Infrastructura y Asuntonan Social di 2001 pa 2005. Banda di e cartera aki a tawata di 2005 pa 2009 ademas Minister di Enseñansa y Vice Minister-Presidente di Gabinete-Oduber II. Na 2009 ora MEP a bay den oposicion Lopez-Tromp ta bolbe como parlamentario. Despues di a wordo kita for di partido MEP na 2010 e tawata miembro independiente den parlamento.

Na 2013 Lopez-Tromp ta join e partido [[Arubaanse Volkspartij]] (AVP). E resultadonan di eleccion tabata uno historico; AVP a gana diestres asiento. Ela fungi como presidente di Parlamento di Aruba di 2013 pa 2016. Despues di un incidente den parlamento na juni 2016 Lopez-Tromp ta bandona fraccion di AVP pa bira miembro independiente di parlamento pa di dos bes. Na 2017 e ta join e partido nobo, Pueblo Orguyoso y Respeta.


[[Category:Polítika]]
[[Category:Hendenan]]
