{{Variante|a}}
{{Infobox person 
| name          = Marisol Lopez-Tromp
| image         = Marisol Lopez-Tromp (cropped).jpeg
| caption       = 
| term          = 28 januari 2020-22 oktober 2020
| monarch       = [[Willem-Alexander der Nederlanden]]
| predecessor   = [[Otmar Oduber]]
| successor     = [[Evelyn Wever-Croes]] (interino)
| birth_date    = {{Birth date and age|1969|09|28}}
| occupation    = Minister di Desaroyo Teritorial, Infrastructura y Medio Ambiente di Aruba
| party         = [[Pueblo Orguyoso y Respeta|POR]]
}}
'''Marisol Juliette Lopez-Tromp''' ([[Aruba]], 28 september [[1969]]) ta un politico [[Aruba]]no. E tabata miembro di parlamento, [[Lista di presidente di Parlamento di Aruba|presidente di parlamento]] y vicepremier di Aruba. Tambe ela fungi como minister den gabinete Oduber III y IV y [[gabinete Wever-Croes]].

== Biografia ==
Marisol Tromp ta yiu di Dominico Tromp, politico conoci di [[Partido Patriotico Arubano|PPA]] y Yvonne Frans. Na inicio di su carera politico Lopez-Tromp tabata parti di partido [[Movimiento Electoral di Pueblo]] (MEP). E tawata miembro di [[Parlamento di Aruba]] di 1998 pa 2001. Den eleccion 2001 el ta logra 4708 voto riba posicion nr. 4 di lista di MEP, birando e hende muhe cu mas tanto voto personal den historia electoral di Aruba. E record aki ela mantene te 2021, ora [[Evelyn Wever-Croes]] a logra 7415 voto personal. Lopez a bira dos bes ministro di Aruba. Den Gabinete-Oduber III ela hiba cartera como Ministro de Infrastructura y Asuntonan Social di 2001 pa 2005. Banda di e cartera aki a tawata di 2005 pa 2009 ademas Ministro di Enseñansa y Vice Ministro-Presidente di [[Gabinete-Oduber IV]]. Ora MEP a bay den oposicion na 2009 Lopez-Tromp ta bolbe como parlamentario. Despues di a wordo kita for di partido MEP na 2010 e tawata miembro independiente den parlamento.

Na 2013 Lopez-Tromp ta uni na [[Partido di Pueblo Arubano]] (AVP). Posiciona riba nr. 29 riba e lista ela hala 1643 voto personal. Di 2013 pa 2016 e tabata presidente di Parlamento di Aruba, den cual su partido tabatin diestres asiento. Despues di un incidente den parlamento na juni 2016 Lopez-Tromp ta bandona fraccion di AVP pa bira parlamentario independiente pa di dos bes. Na 2017 e ta uni na e partido nobo, [[Pueblo Orguyoso y Respeta]] (POR). Despues di e resultadonan electoral di 22 di september 2017 ela mantene su asiento den parlamento, unda e ta fungi como lider di fraccion pa POR te cu dia 27 di januari 2020. 

Lopez-Tromp ta huramenta dia 28 di januari 2020 como minister di Desaroyo Teritorial, Infrastructura y Medio Ambiente y sucesor di [[Otmar Oduber]], kende a retira dia 12 di december 2019 for di [[Gabinete Wever-Croes I]]. Despues di cuater luna den funcion POR ta exigi su retiro foi gabinete y foi partido pa mas tarda dia 8 di juni, alegando falta di confiansa den su funcionamento.<ref>[https://www.noticiacla.com/news/19526  Partido POR ta exigi retiro di su mesun minister Lopez Tromp], NoticiaCla, 5 juni 2020</ref> Ta haci un intento di mediacion, sinembargo sin resultado, despues cu Lopez a nenga pa retira y a continua como minister sin partido. A raiz di un situacion ku a escala [[Politica di Aruba|Conseho di Minister]] di Aruba ta dicidi di kita su cartera entrante 25 di juli 2020.<ref>[https://knipselkrant-curacao.com/pb-hoe-aruba-met-de-covid-crises-en-coalitie-crisis-omgaat/ Hoe Aruba met de Covid crises en coalitie crisis omgaat], Gabinete Wever-Croes, 26 juli 2020</ref> Dia 31 di juli [[Parlamento di Aruba]] ta convoca un reunion riba peticion di e dos parlamentario di POR y e lidernan de fraccion di MEP y [[Red Democratico|RED]] pa debati un [[mocion di desconfiansa]]. Na caminda e reunion ta keda suspendi riba peticion di POR pa duna espacio pa intermediacion dor di [[Promé minister|prome ministro]] [[Evelyn Wever-Croes]].<ref>[https://antilliaansdagblad.com/aruba/22017-regering-aruba-probeert-scherven-te-lijmen Regering Aruba probeert scherven te lijmen], Antilliaans Dagblad, 2 augustus 2020</ref> Dia 21 di oktober Conseho di Minister ta dicidi cu Lopez mester retira. E decreto di retiro ta haya sosten di un mayoria den parlamento y conforme art. II.2 di constitution di Aruba esaki ta wordo ratifica dor di gobernador [[Alfonso Boekhoudt|Boekhoudt]] dia 22 di oktober 2020.

Desde april 2021 e ta lider y presidente di [[Movimiento Arubano Soberano]].<ref>[https://nederlands.24ora.com/2021/04/22/marisol-lopez-tromp-lijsttrekker-mas Marisol Lopez-Tromp lijsttrekker MAS], 24ora.com (22 april 2021)</ref>

== Participacion electoral ==
{| class="wikitable" style="text-align:center;"
|-
! Aña<ref>[http://www.arubabluepages.com/pages/eleccion-aruba-2001.html Eleccion Aruba 2001]</ref> !! [[Partido polítiko|Partido]] || Posicion riba lista!! Voto personal
|-
| 1997 || [[Movimiento Electoral di Pueblo|MEP]] ||nr.8 || &nbsp;1538 
|-
| 2001 || [[Movimiento Electoral di Pueblo|MEP]] ||nr.4 || &nbsp;4708
|-
| 2005 || [[Movimiento Electoral di Pueblo|MEP]] ||nr. 2 || &nbsp;4392
|-
| 2009 ||[[Movimiento Electoral di Pueblo|MEP]] ||nr. 2 || &nbsp;2880
|-
| 2013 || [[Arubaanse Volkspartij|AVP]] ||&nbsp;nr. 29 <br/><small>(lijstduwer)</small> || &nbsp;1643
|-
| 2017 || [[Pueblo Orguyoso y Respeta|POR]] ||nr. 3 || &nbsp;&nbsp;&nbsp;497
|-
| 2021 || [[Movimiento Arubano Soberano|MAS]] ||nr. 1 || &nbsp;&nbsp;4191
|}

{{Appendix}}

{{DEFAULTSORT:Lopez-Tromp|Marisol}}
[[Category:Hendenan]]
[[Category:Politico di Aruba]]
[[Category:Arubanonan konosí]]
