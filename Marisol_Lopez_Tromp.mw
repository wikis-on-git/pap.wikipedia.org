

'''Marisol Juliette Lopez-Tromp''' a nace na [[Aruba]] dia 28 di september 1969. Desde 2009 e ta miembro di Parlamento di Aruba y for di 2017 den funcion di lider di fraccion pa partido [[Pueblo Orguyoso y Respeta]] (POR). Anteriormente e tabata ministro di Gabinete-Oduber III y IV.

Na inicio di su carera politico Lopez-Tromp tabata parti di partido [[Movimiento Electoral di Pueblo]] (MEP). E tawata miembro di Parlamento di Aruba di 1998 pa 2001. Den eleccion 2001 el ta logra 4708 voto riba posicion nr. 4 di lista di MEP. Den historia di Aruba e ta e hende muhe cu mas tanto voto personal. El a bira dos bes ministro di Aruba. Den Gabinete-Oduber III ela hiba cartera como Ministro de Infrastructura y Asuntonan Social di 2001 pa 2005. Banda di e cartera aki a tawata di 2005 pa 2009 ademas Ministro di Enseñansa y Vice Ministro-Presidente di Gabinete-Oduber IV. Na 2009 ora MEP a bay den oposicion Lopez-Tromp ta bolbe como parlamentario. Despues di a wordo kita for di partido MEP na 2010 e tawata miembro independiente den parlamento.

Na 2013 Lopez-Tromp ta uni na [[Partido di Pueblo Arubano]] (AVP). E resultadonan di eleccion tabata uno historico; AVP a gana diestres asiento. Di 2013 pa 2016 e tabata presidente di Parlamento di Aruba. Despues di un incidente den parlamento na juni 2016 Lopez-Tromp ta bandona fraccion di AVP pa bira parlementario independiente pa di dos bes. Na 2017 e ta uni na e partido nobo, Pueblo Orguyoso y Respeta. Despues di e resultadonan electoral di 22 di september 2017 ela mantene su asiento den parlamento, unda e ta fungi como lider di fraccion pa POR. Cu e retiro di [[Otmar Oduber]] como Ministro di Infrastructura y Medio Ambiente entrante 12 di december 2019, Lopez-Tromp a keda apunta como su sucesor.

[[Category:Polítika]]
[[Category:Hendenan]]
