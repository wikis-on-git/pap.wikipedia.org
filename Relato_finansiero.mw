[[File:Prep annual report.jpg|300px|thumb|right|Esaki|Esaki ta ántes promé ku a inventá [[kòmpiuter]] i [[programanan di kontabilidat]]. Tabata tene buki di un kompania literalmente den un buki; tur kos tabata bai na man. Mester a konta tambe for di kabes.]]

Un relato finansiero òf relato anual òf estado finansiero ta un revishon òf informe anual di e situashon ekonómiko i finansiero di un kompania. E relato aki por wòrdu prepará pa [[Hunta di Maneho]] di e kompania òf un [[akountent]] interno òf eksterno. E informashon den e relato aki ta útil pa toma di desishon finansiero. Personanan hurídiko òf natural ku por ta interesá den e relato aki por ta entre otro [[Akshonistanan]], [[Prestamistanan]], trahadónan i [[Fisko]]. Mayoria bia, esaki dependé di e posishon hurídiko di e kompania, e relato mester ta kumpli ku normanan standardisá di kontabilidat. Promé ku e relato wòrdu publiká, dependé atrobe di posishon hurídiko di e kompania, e mester a wòrdu ouditá pa un [[Registerakountent]].

==Relato interno==
E relato finansiero interno ta e relato pa e Hunta di Maneho di e kompania. Esaki ta diferente serka kada kompania komo ku no tin lei pa standardisá esaki. Mayoria bia e relato aki ta hopi mas amplio i spesífiko. Meta prinsipal di e relato aki ta pa duna informashon na maneho di e kompania pa toma di desishonnan operashonal i finansiero.

==Relato konsolidá==
Ta papia di un relato finansiero konsolidá na momentu ku esaki ta duna informashon riba e situashon finansiero di un grupo di kompania. Un grupo di kompania ta konsistí di un kompania mama huntu ku su [[supsidiarionan]]. Den e kaso aki e kompania mama ta traha e relato finansiero. Tur supsidiarionan ku ta kai bou di e kompania mama mester wòrdu hinká den e relato finansiero. Reglamentashon pa loke ta trata konsolidashon di relato anual ta diferenshá pa pais. Banda di esaki tin tambe sierto normanan internashonal ku tin ku tene kuenta ku n’e. 

==Relato singular==
Un relato finansiero singular ta un relato di un kompania so. Esaki ta e relato ku tur kompania mester traha; no ta tene kuenta aki ku e  posishon hurídiko òf grandura di e kompania. Kompanianan ku ta supsidiario no mester traha esaki komo ku nan estado finansiero lo reflehá den e relato finansiero di e kompania mama. 

==Kontenido==
Un relato finansiero por kontené:
*Informe di akshonista
*Informe di e [[CEO]]
*[[Sertifikashon di Akountent]]
*Informe di e mishon i vishon di e kompania
*Deklarashon di kumplimentu ku [[normanan di bon gobernashon]]
*Informe di responsabilidat di Hunta di Maneho
*[[Estado di situashon patrimonial]]
*[[Estado di pèrdida i ganashi]]
*[[Estado di fluho di efektivo]]

==Karakterístikanan==
E informashon den e relato finansiero mester tin e siguiente karakterístikanan:
#Relevante
#Konfiabel
#Real
#Esensial
#Neutral
#Íntegro
#Verifikabel
#Sistemátiko
#Komparabel
#Kla òf evidente

==Linknan eksterno==
*[http://www.belastingdienst.an/ Servisio di Impuesto di Korsou]
*[http://www.kpmg.an/news.asp?unid=94 Sitio di KPMG ku informashon tokante normanan internashonal pa relatonan finansiero]
*[http://www.mcb-bank.com/files/annual_report_2009__1287499955.pdf Un ehèmpel – Relato finansiero 2009 di Maduro & Curiel’s Bank]


[[category:atministrashon di kompania]]
[[category:kontabilidat]]

[[ar:بيان مالي]]
[[az:Maliyyə hesabatları]]
[[bs:Finansijski izvještaj]]
[[ca:Estats financers]]
[[cs:Účetní závěrka]]
[[de:Jahresabschluss]]
[[en:Financial statement]]
[[eo:Jara raporto]]
[[es:Estados financieros]]
[[eu:Urteko kontuak]]
[[fa:صورت مالی]]
[[fi:Tilinpäätös]]
[[fr:Comptes annuels]]
[[he:דוחות כספיים]]
[[hu:Éves beszámoló]]
[[id:Laporan keuangan]]
[[is:Ársreikningur]]
[[it:Bilancio d'esercizio]]
[[ja:財務諸表]]
[[ko:재무제표]]
[[lt:Finansinė ataskaita]]
[[nl:Jaarverslag]]
[[no:Finansregnskap]]
[[pl:Sprawozdanie finansowe]]
[[pt:Demonstração financeira]]
[[ru:Финансовая отчётность]]
[[simple:Financial statements]]
[[sk:Účtovná závierka]]
[[sq:Deklarata financiare]]
[[sr:Финансијски извештај]]
[[sv:Årsredovisning]]
[[th:งบการเงิน]]
[[vi:Báo cáo tài chính]]
[[zh:財務報表]]
