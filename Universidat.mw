[[File:Una_building.png|400px|thumb|right‎|[[Universidat di Antias Hulandes]]]]
[[File:Udc_building.jpg‎|348px|thumb|right‎|[[University of the Dutch Caribbean]]]]
[[File:Erasmus_building.jpg‎‎|348px|thumb|right‎|[[Universidat Erasmus]] Rotterdam, Hulanda]]
Un '''universidat''' ta un instituto ku ta duna enseñansa superior i ta hasi diferente investigashon sientífiko. E ta otorgá gradonan akadémiko i títulonan profeshonal. 

E nòmber universidat ta bini for di e palabra latin ''universitas magistrorum et scholarium'', kual ta nifiká mas o ménos komunidat di profesornan i akadémikonan. Universidatnan manera nos konosé awendia, a originá na final di tempunan medieval. E universidat di [[Bologna]] ta e promé universidat Oropeo i a keda fundá na aña 1088 den e stat italiano na Bologna.


== Historia ==
[[File:Universidat_Cordoba.jpg‎|150px|thumb|left|Universidat di Cordoba]] 
[[File:Humboldt.jpg|150px|thumb|left|[[Wilhelm von Humboldt]]]]
For di añanan 700 promé ku [[Kristu]] tabatin ya kaba despues di skolnan básiko, skolnan di enseñansa avansá ku bo por a sigui studia si bo tabatin sèn pa paga esaki. E skolnan aki tabata di tal manera i tambe asina karu ku ta solamente yunan di hendenan pudiente i aristokratnan por bishitá. Mayoria profesornan tabata [[filósofo]], [[oradó]] òf [[gramátiko]]. 

Den e tempu di [[Helenismo]] tabatin algun instituto ku por wòrdu kompará ku universidatnan di awendia. Esnan mas konosí tabata skol filosófiko di [[Antena]] i [[Mouseion]] di [[Alexandrië]] ku su konosido [[biblioteka]]. Den e tempu di e [[Imperio Romano]] tabatin tambe kasi mesun tipo di institutonan na [[Nort Afrika]], [[Roma]] i [[Massilia]]. Den e di kuater siglo Imperio Romano a split den dos parti, ost i wèst. Despues di e kaida di Imperio Romano parti wèst, enseñansa superior sekular a disparsé kasi kompletamente na Wèst Oropa. Den e tempu ei a keda interes solamente pa estudionan superior teológiko.

Tempu ku [[Islam]] tabata ekspandiendo tabatin gran interes den siensia griego i filosofia. Na [[Bagdad]], [[Cairo]] i [[Cordoba]] tabatin universidatnan importante. Hopi oropeo a bai biba na e paisnan aki pa studia i tambe duna lès.

E promé universidatnan oropeo a wòrdu fundá manera esun di Cordoba na aña 1088 na [[Italia]] i na [[Fransia]] pa duna estudionan di lei, medisina i teologia. Na 1409 e universidat di [[Aix-en-Provence]] a wòrdu fundá dor di [[Lodewijk II di Anjou]]. Despues di esaki a sigui funda mas universidatnan na [[Inglatera]] i Oropa sentral i oriental. E universidatnan medieval tabata haña sosten di outoridatnan di [[iglesia]] i sivil. Segun iglesia universidat ta un medio pa konserva fe. Esaki tabata en bèrdat e kaso pasobra e meta prinsipal di e universidatnan no tabata atkerimentu di konosementu, pero pa konserva konosementu i doktrina di iglesia. E universidatnan tabatin hopi privilegio i tabata operá manera un estado den e estado. Na Oropa mucha hòmber tabata bai universidat despues di a terminá nan estudio [[Trivium]], kual tabata konsistí di gramátika, retórika i lógika, i [[Quadrivium]], kual ta aritmétika, geometria, músika y astronomia. Esaki tabata e plan di estudio den e tempu di Imperio Romano.

Na komienso di e tempu moderno djis despues di tempu medieval a funda diferente universidat rònt mundu ku tabata ofresé diferente estudio. Danki na e influensia di [[verlichting]] tabatin hopi kambio den universidatnan na final di siglo diesocho. Nan a introdusí na universidatnan un método sientífiko moderno. A kuminsá usa e método eksperimental mas i mas. Siensia a haña su lugá den universidat. E énfasis a kuminsá bai mas tantu riba atkerimentu di mas konosementu. E meta tabata konosementu i no aplikashon di e konosementu aki. E tipo di universidat aki a wòrdu yama universidat Humboldt, kual ta e nòmber di [[Wilhelm von Humboldt]].

A sigui usa e modèl Humboldt aki pa basta tempu. Durante e último dékada a stòp di usa e modèl aki pasobra a kuminsá enfoká mas tantu riba aplikashon di konosementu den industria i komunidat. Asina aki e laso entre universidatnan i komunidat i industria a bira mas fuerte. I di e manera aki un sistema nobo sientífiko a nase.



== Universidatnan rònt mundu ==
=== Universidatnan mas antiguo ===
Hopi sivilisashon antiguo tabatin sentronan òf institutonan ku tabata ofresé estudionan superior. [[China]] tin e universidat mas antiguo na mundu, Skol Superior [[Shang Hsiang]] imperial durante e periodo [[Yu]](2257 p. K. – 2208 p. K.). E aktual [[Universidat Nankin]] tabata yama promé [[Akademia Sentral Imperial di Nanking]], fundá na aña 258. [[Universidat Hunan]] ([[Changsha]] ta un kontinuidat di [[Akademia Yuelu]] fundá na aña 976.

E Universidat di Takshashila, fundá na [[Taxila]] ([[Pakistan]]) alrededor di siglo VII p. K., tabata ofresé títulonan universitario. E Universidat di Nalanda, funda na [[Bihar]] ([[India]]), alrededor di siglo V p. K., tambe tabata duna títulonan akadémiko i tabata ofresé kursonan pa esnan ku a kaba di gradua. Na [[Gresia]], [[Platon]] tambe a funda un akademia na aña 387 p. K. 


=== Universidatnan na Persia i Árabe ===
[[File:Quad at the University of Baghdad.gif‎|300px|thumb|right|Universidat di Bagdad]]
E universidatnan na Persia i Arabia ta e orígen di universidat moderno. Durante siglo IV i na final di siglo V a konosé e famoso skolnan di [[Edesa]] i [[Nisibis]], fundá pa sirionan kristian i komunidat di maestronan dediká na ekségesis bíbliko. Na aña 489, e sirionan kristian a wòrdu ekspulsá for di [[Imperio Bizantino]], nan a bai [[Persia]]. Nan a wòrdu bon risibí einan i asina a funda [[Akademia di Medisina di Gondishapur]], ku a bira famoso rònt mundu.

Na aña 529 [[Justiniano I]] a sera e [[Akademia di Atenas]], pa logra un unidat religioso serka e sentronan di estudio di Imperio Romano. Entre añanan 637 i 651, musulmannan árabe a derota e [[Imperio Persa]] i a poderá di [[Gondishapur]]. Na final di siglo VIII e akademia Gondishapur a wòrdu trasladá pa Bagdad, kaminda e la wòrdu reorganisá i a haña un otro nòmber; ''Bayt al Hikma''(Kas di Sabiduria). Di e manera aki por a tradusí obranan sientífiko di médikonan i filósofonan griego.

Na siglo VIII hospitalnan tabatin un vínkulo basta estrecho ku e universidatnan di medisina kreando asina un sistema laiko, tolerante i rigoroso ku a hasi tal institutonan basta famoso. Di e manera aki a nase tambe college, e sistema nobo di estudionan superior na [[Merka]]. 

Algun di e universidatnan mas famoso tabata:
* [[Universidat di Bagdad]] (''Bayt al Hikma'', final di siglo VIII): akinan a studia e famoso sabio [[Al-Razi]] (Rhazes) (865-925).
* [[Universidat di Samarcanda]]: tabatin un opservatorio basta importante
* [[Universidat al-Karaouine]] na [[Fe]]z (Marueko): fundá na aña 859. 
* [[Universidat di Damasco]]: ku su skol di medisina na nan 1158 kual tabata e sentro sientífiko na [[Siria]].
* Universidat di Cairo (Al-Azhar, 988): e universidat aki ta funshonal te asta dia di awe.

=== Universidatnan Oropeo ===
Na sur di Italia, [[Skol di Medisina Salernitana]] ku a wòrdu fundá na siglo IX a aktualisá [[medisina klásiko]].

Na aña 1088 a kuminsá ku [[Universidat di Bologna]](speshalidat tabata lei). E universidat aki tabata ofresé estudionan di medisina. Despues mas i mas universidat a keda fundá rònt Oropa. E proménan tabata:
[[File:Universidad_salamanca1.jpg‎|300px|thumb|right|Universidat di Salamanca, Spaña]]
* Universidat di Ohrid (Reino di Bulgaria, aktual Masedonia) S. IX;
* Universidat di Bologna (Italia) aña 1089;
* Universidat di Oxford (Inglatera) aña 1096;
* Universidat di París (Fransia) aña 1150;
* Universidat di Módena (Italia) aña 1175;
* Universidat di Cambridge (Inglatera) alrededor di aña 1208;
* Universidat di Palencia (Spaña) aña 1208;
* Universidat di Salamanca (Spaña) aña 1218;
* Universidat di Padua (Italia) aña 1223;
* Universidat di Nápoles Federico II (Italia) aña 1224 (esaki ta e universidat laiko mas antiguo na mundu); 
* Universidat di Valladolid (Spaña), siglo XIII;
* Universidat di Coímbra (Portugal) aña 1290;
* Universidat di Lérida (Spaña) aña 1300;
* Universidat di Perugia (Italia) aña 1308.

Den tempu medieval, e palabra universidat tabata designá pa e gremio empresarial na Oropa. E universidatnan na Oropa den e tempu ei tabata wòrdu hopi influenshá pa podernan religioso, ku tabata strès riba estudionan religioso i teológiko. E pensamentu sientífiko i humanista a krese pafó di universidat. E [[Universidat di Cambridge]], por ehèmpel, a krea su promé kátedra di investigashon sientífiko na aña 1794.

=== Universidatnan Merikano ===
Algun universidat merikano ta usa e denominashon college (Boston College, Dartmouth College, Canisius College, etc.) òf instituto (Instituto di Teknologia di Massachusetts, Instituto di Teknologia di Georgia, Instituto di Teknologia di California, etc.) na lugá di universidat.

Despues di segunda guera mundial (1939-1945), Merka a bira un super potensia mundial i Oropa a dekaí. Den e tempu ei hopi intelektual i sientífiko aleman a bai biba Merka. Aktualmente e universidat di mas mihó na mundu ta reuní huntu i ta purba pa atraé profeshonalnan di kualke pais dor di na poder ekonómiko. Esaki nos ta yama ''brain drain''.

Siensia natural i informátika ta wòrdu duná riba un nivel haltu na institutonan manera MIT na Massachussets. No tin masha interes pa investigashon riba tereno sosial, artístiko i literario. 


=== Universidatnan Latinoamerikano ===
E promé universidatnan di latino Amérika a wòrdu funda pa korona Spañó den e etapa kolonial(promé ku aña 1810). Ni Inglatera ni Portugal i ningun otro potensia kolonial di e tempu ei no a funda universidatnan na Amérika. 
E promé universidat ofisialmente fundá na Latinoamérika di akuerdo ku e norma hurídiko imponé dor di monarkia spañó tabata [[Real y Pontificia Universidad de San Marcos]] na [[Lima]], [[Perú]]. [[File:Real_y_Pontificia_Universidad_de_San_Marcos.JPG‎|300px|thumb|left|Universidad de San Marcos Lima, Peru]]E universidat a wòrdu funda 12 di mei na aña 1551. Banda di esaki e ta tambe esun di mas antiguo di e kontinente ei ku e sigui funshoná for di siglo XVI. E di dos universidat funda pa korona spañó tabata Real y Pontificia Universidad de Mexico, 21 di sèptèmber 1551, kual aktualmente no ta eksistí mas. For di siglo XVII a keda fundá Universidad Nacional de Córdoba(8 ougustus 1621), Universidad San Francisco Xavier de Chuquisaca(27 mart 1624) i Universidad de San Carlos de Guatemala(31 yanüari 1676). 

Ademas di esnan ya kaba menshoná, na [[Santo Domingu]], a konstituí Universidad de Santo Tomás de Aquino. Esaki a keda aprobá 28 di òktober 1538. Sin embargo e universidat aki no a ser rekonosé ofisialmente pa korona spañó. Ta te 26 di mei 1747 e universidat aki a keda ofisialmente fundá. Segun algun historiadó e universidat aki a sera i segun otronan e la stòp di eksistí. na aña 1824. E aktual Universidad Autónoma de Santo Domingo ku a habri ofisialmente na aña 1914 ta esun ku a sigui segun historiadónan. E tema aki te ainda ta punto di diskushon.

E modelo tabata e universidatnan di Spaña(Salamanca, Alcalá de Henares), pero e universidatnan kolonial tabata semi religioso; nan kriterionan i métodonan a sigui pa un largu tempu. E aspektonan aktual a nase huntu ku e reforma universitario di aña 1918, kual e ekstendé henter Latinoamérika. 

[[Brasil]] no tabatin universidat den e époka kolonial. E reforma universitario tabata un influensia fuerte.
[[Bolivia]] kontrali di Brasil si tabatin hopi instituto di enseñansa. Esun di mas importante tabata UMRP de San Francisco Xavier di Chuquisaca.



== Edukashon i Investigashon ==
E tareanan prinsipal di un universidat ta duna edukashon sientífiko i hasi investigashon riba tur tipo di tereno.

Enseñansa superior na universidat ta kuminsá despues di edukashon sekundario. Estudio superior tin e siguiente struktura: tres òf kuater aña [[Lisensiatura]](Bachelor) i despues un òf dos aña di [[Maestria]](Master). Despues di a terminá e lisensiatura i maestria e studiante por yama su mes un [[doctorandus]]. E ta haña komo titulo dilanti di su nòmber [[drs]] òf [[mr.]]. Despues di a hal maestria tambe tin e posibilidat pa promové. Bo ta promové dor di hasi un investigashon sientífiko riba un tema i despues skibi i defendé públikamente un [[tésis]](''proefschrift na ulandes''). Esaki bou di supervishon di un promotor ku mayoria bia ta un profesor haltu di un universidat. Bo mester ta un doctorandus pa promové. Despues e persona konserní ta haña e titulo di [[doctor]].

== Universidatnan na Kòrsou ==
Aki ta sigui un lista di e diferente universidatnan na Kòrsou:
* [[Universidat di Antias Hulandes]]
* [[University of the Dutch Caribbean]]
* [[Caribbean International University]]
* [[St. Martinus University]]
* [[Inter-Continental University of the Caribbean]]
* [[OTC HBO]]

== Otro link ==
* [http://www.una.net/ Site di Universidat di Antias Hulandes]
* [http://www.ua.aw/ua/home.do/ Site di Universidad di Aruba]
* [http://www.udc.an/cms/ Site di the University of the Dutch Caribbean]
* [http://www.ciucuracao.info/ Site di Caribbean International University]
* [http://www.martinus.edu/ Site di St. Martinus University]
* [http://www.icuc-university.org/ Site di Inter-Continental University of the Caribbean]
* [http://hbo-otcschool.com/ Site di OTC HBO]

[[Category:Edukashon]]
[[Category:Universidat]]

[[af:Universiteit]]
[[an:Universidat]]
[[ar:جامعة]]
[[arc:ܒܝܬ ܨܘܒܐ]]
[[arz:جامعه]]
[[az:Universitet]]
[[bar:Uni]]
[[be:Універсітэт]]
[[be-x-old:Унівэрсытэт]]
[[bg:Университет]]
[[bn:বিশ্ববিদ্যালয়]]
[[bo:སློབ་གྲྭ་ཆེན་མོ།]]
[[bs:Univerzitet]]
[[ca:Universitat]]
[[co:Università]]
[[cs:Univerzita]]
[[cv:Университет]]
[[cy:Prifysgol]]
[[da:Universitet]]
[[de:Universität]]
[[el:Πανεπιστήμιο]]
[[en:University]]
[[eo:Universitato]]
[[es:Universidad]]
[[et:Ülikool]]
[[eu:Unibertsitate]]
[[fa:دانشگاه]]
[[fi:Yliopisto]]
[[fr:Université]]
[[fur:Universitât]]
[[fy:Universiteit]]
[[ga:Ollscoil]]
[[gan:大學]]
[[gd:Oilthigh]]
[[gl:Universidade]]
[[gn:Mbo'ehaovusu]]
[[he:אוניברסיטה]]
[[hi:विश्वविद्यालय]]
[[hr:Sveučilište]]
[[ht:Inivèsite]]
[[hu:Egyetem]]
[[hy:Համալսարան]]
[[ia:Universitate]]
[[id:Universitas]]
[[ilo:Unibersidad]]
[[io:Universitato]]
[[is:Háskóli]]
[[it:Università]]
[[ja:大学]]
[[jv:Universitas]]
[[ka:უნივერსიტეტი]]
[[ko:대학]]
[[ku:Zanîngeh]]
[[la:Universitas]]
[[lb:Universitéit]]
[[ln:Bobɔngɔ́]]
[[lt:Universitetas]]
[[lv:Universitāte]]
[[mg:Oniversite]]
[[mk:Универзитет]]
[[ml:സർവ്വകലാശാല]]
[[mr:विद्यापीठ]]
[[ms:Universiti]]
[[my:တက္ကသိုလ်]]
[[nah:Huēyitlamachticalli]]
[[nap:Uneverzetà]]
[[ne:विश्वविद्यालय]]
[[nl:Universiteit]]
[[nn:Universitet]]
[[no:Universitet]]
[[nrm:Euniversitaé]]
[[nso:Yunibesithi]]
[[oc:Universitat]]
[[pcd:Univarsitè]]
[[pl:Uniwersytet]]
[[pms:Università]]
[[pnb:یونیورسٹی]]
[[ps:پوهنتون]]
[[pt:Universidade]]
[[qu:Yachay suntur]]
[[ro:Universitate]]
[[ru:Университет]]
[[sc:Universidade]]
[[scn:Univirsitati]]
[[sh:Univerzitet]]
[[si:විශ්වවිද්‍යාලය]]
[[simple:University]]
[[sk:Univerzita]]
[[sl:Univerza]]
[[sm:Iunivesitē]]
[[so:Jaamacad]]
[[sq:Universiteti]]
[[sr:Универзитет]]
[[stq:Universität]]
[[sv:Universitet]]
[[ta:பல்கலைக்கழகம்]]
[[te:విశ్వవిద్యాలయం]]
[[tg:Донишгоҳ]]
[[th:มหาวิทยาลัย]]
[[tk:Uniwersitet]]
[[tl:Pamantasan]]
[[tr:Üniversite]]
[[uk:Університет]]
[[ur:جامعہ]]
[[uz:Universitet]]
[[ve:Yunivesithi]]
[[vec:Università]]
[[vi:Đại học]]
[[vls:Universiteit]]
[[wa:Univiersité]]
[[war:Unibersidad]]
[[wuu:大学]]
[[yi:אוניווערסיטעט]]
[[yo:Yunifásítì]]
[[za:Dayoz]]
[[zh:大學]]
[[zh-min-nan:Tāi-ha̍k]]
[[zh-yue:大學]]
