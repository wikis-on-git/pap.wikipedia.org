{{Variante|a}}
Un '''lenga minoritario''' ta un [[idioma]] papia pa un minoria di e poblacion den un dado teritorio. Ta estima cu ta existi mundialmente entre 5 pa 7 mil lenga minoritario.<ref>{{Citeer web|url = https://www.ethnologue.com/browse/countries|titel = Ethnologue countries|uitgever = SIL}}</ref> Cu un total di 196 estado soberano reconoci internacionalmente (2019), e idiomanan papia na tur pais ta representa pa gran parti lenganan minoritario. Na mesun momento algun lenga minoritario ta [[idioma ofisial|idioma oficial]] di un pais, manera e [[irlandes (idioma)|irlandes]] na [[Irlanda]] y e multiple idioma indigeno di [[Bolivia]].

[[File:European Charter for Regional or Minority Languages membership.svg|thumb| upright=1.15|right|{{legend|#008000|Estado-miembro cu a firma y ratifica e Charter.}}{{Legend|#00ff00|Estado-miembro cu a firma pero no a ratifica e Charter.}}{{legend|white|Estado-miembro cu no a firma ni ratifica e Charter.}}{{legend|#c0c0c0|Estadonan no-miembro di Conseho di Europa.}} Fuente: [http://conventions.coe.int/Treaty/Commun/ChercheSig.asp?NT=148&CM=8&DF=&CL=ENG lista di firmante] Conseho di Europa.]] 
== Charter Europeo ==
E Charter [[Oropa|Europeo]] pa Lenganan regional of minoritario ta un tratado internacional cu desde 1998 ta proteha y promove lenganan regional of minoritario. Su definicion di "lenga minoritario" ta limita na e lenganan cu e estadonan-miembro di Conseho di Europa (''Raad van Europa'') ta reconoce como tal. Hulanda a firma y ratifica e Charter pa su teritorio na [[Oropa|Europa]] y tin reconocimiento bou di e Charter pa su lenganan: [[Fries]], Limburgs y Nedersaksisch. Na 2022 Gobierno Hulandes a entrega un proposicion pa laga reconoce tambe [[Papiamentu|Papiamento]] como lenga minoritario y pa esaki resorta bou di e Charter Europeo.<ref>{{Citeer web|url=https://nu.cw/2022/04/12/nederland-wil-het-papiaments-erkennen-op-bonaire/|titel=Nederland wil het Papiaments erkennen op Bonaire|werk=Nu.cw|datum=2022-04-12|bezochtdatum=2022-05-03}}</ref>

== Mira tambe ==
* [[Lista di lenganan segun total papiadonan nativo]]

{{Appendix}}

[[Category:Idioma]]
