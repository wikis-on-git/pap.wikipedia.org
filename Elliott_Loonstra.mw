{{Variante|a}}
{{Infobox persona}}
'''Elliott Andre Alexander (Lefty) Loonstra''' (n. 18 di januari [[1990]] na [[Oranjestad]]) ta un atleta di [[para taekwondo]] i un atleta paralimpico di [[Aruba]]. E ta competi den K44-clase, un clase pa atletanan cu un amputacion of otro daño na un brasa, of cu tin un pia sin tenchi.<ref>{{en}}[https://www.paralympic.org/taekwondo/classification IPC - ''Classification in para taekwondo'']. Recupera 22 december 2021.</ref> E tabata e unico atleta representando Aruba na e Weganan Paralimpico di Zomer 2020 na [[Tokio|Tokyo]].

Elliott Loonstra a nace dia 18 di januari 1990 sin un parti di su man drechi.<ref>{{nl}}[https://paradisefm.cw/aruba-op-onderdeel-taekwondo-vertegenwoordigd-bij-paralympische-spelen/ Aruba op onderdeel taekwondo vertegenwoordigd bij Paralympische Spelen], ParadiseFM (20 augustus 2021). Recupera 22 december 2021.</ref> E tabata traha na un di e companianan di scuba diving riba e isla. Na 2017 na edad di 27 aña ela cuminsa train e disciplina di taekwondo, stimula pa su coach Luciano Mazzeo.

== Carera deportivo == 
Loonstra a participa na e Weganan Parapan Mericano 2019 na [[Lima]], pero a haya un knock-out den prome ronda (di 16), kedando derota pa Alexandre dos Santos di [[Brazil|Brasil]].<ref>[https://web.archive.org/web/20191104051947/https://wrsd.lima2019.pe/PPG2019/resPPG2019/pdf/PPG2019/TKW/PPG2019_TKW_C75_TKWMO75KG---44020-----------------.pdf Lima 2019 - ''Para Taekwondo - Men's K44 over 75kg'']. Recupera 22 december 2021.</ref> 

Ela participa na Weganan Paralimpico di Zomer 2020 di [[Tokio|Tokyo]], cu a wordo hala pa 2021 pa motivo di e [[pandemia di COVID-19]]. Aki e ta perde su prome dos weganan y ta termina riba posicion nuebe. Cu su participacion Loonstra a bira e di dos atleta paralimpico Arubano despues di e landado Jesus de Marchena Acevedo, kende a participa na e Weganan Paralimpico 2016 na [[Rio de Janeiro|Rio]].<ref>{{en}}[https://www.paralympic.org/feature/aruba-s-lone-para-athlete-elliott-loonstra-aims-spot-tokyo-2020 Aruba’s lone Para athlete Elliott Loonstra aims for spot in Tokyo 2020], International Paralympic Committee, 21 juli 2020. Recupera 22 december 2021.</ref> Na e Campeonato Mundial 2021 di Para Taekwondo na [[Istanbul]], [[Turkia]] e ta alcansa e di cinco lugar for di 29 participante den e clase masculino K44 -80kg (menos di 80 kg), posicionando Aruba na ranking mundial #18 for di 41 pais den e tabla di posicion pa ekiponan mundial. 

{{Appendix|refs|2=
{{References}}
}}

{{DEFAULTSORT:Loonstra, Elliott}}
[[Category:Deporte na Aruba]]
[[Category:Hendenan]]
