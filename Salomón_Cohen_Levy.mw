'''Salomón Cohen Levy''' ([[Herusalem]], 28 di mei, 1927 - [[Caracas]] 24 di yuni, 2018<ref>http://www.el-nacional.com/noticias/sociedad/fallecio-salomon-cohen-fundador-constructora-sambil_241300</ref>) tabata un ingeniero i bendedor di real estate. E tabata e fundador i doño di e kompania [[Sambil]].

== Biografia ==
Salomón Cohen a nase na [[Herusalem]], di un famia [[hudiu]] [[sefardiko]], kual tabata biba den e protektorat spaño na [[Maroko]]. Salomón a muda pa [[Caracas]] ku edat di 3 aña, na momentu ku su tata tabata buska un miho futuro den [[Latino Amerika]]. El a studia na Liceo Andrés Bello i na 1951 el a risibi su diploma komo ingeniero civil na Universidat Sentral di Venezuela. El a inisia su karera komo inginiero na Ministerio di Trabou Publiko i Bibienda durante di mandato di [[Marcos Pérez Jiménez]]. Na aña 1953 el a bandona e puesto aki i a keda apunta komo manager di [[Banco Obrero]].

Salomón Cohen tabata miembro di e Asosiashon israeli di Venezuela.

== Karera ==
Na aña el a funda Constructora Sambil i a bira un bendedor di real estate. Su promé proyekto mayor tabata e Lido shopping mall, kual ta keda na [[El Rosal]], [[Caracas]]. El a keda konstruí ku un meks di kantor i kamber di hotel. Esaki tabata inisio di e kadena hotelario Lidotel. Na 1998 e kompania a konstruí i habri su propio shopping mall, kual tabata [[Sentro Sambil]] na [[Chacao]]. Atraves di tempu, mas shopping mall a keda konstruí na Venezuela, [[Republika Dominikano]] i [[Kòrsou]].

Na aña 2012 su kompania e kumpra e shopping mall Spaño Avenida M-40. E mall a sera su porta na 2010 komo konsekuensia di e krisis ekonomiko di 2008. Sambil a renob'é i na maart 2017 el a habri bou di nòmber Sambil Outlet Madrid.

== Lesa tambe ==
* [[Sentro Sambil]]

{{Appendix}}

{{DEFAULTSORT:Cohen Levy, Salomon}}
[[Category:Hendenan]]
