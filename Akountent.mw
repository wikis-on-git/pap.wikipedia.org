[[File:Fuggerkontor.jpg|thumb|300px|right|Bankero [[Jacob Fugger]] huntu ku su akountent Matthäus Schwarz (1517)]]
Un '''akountent''' ta un persona ku tin komo funshon duna servisionan atministrativo i finansiero na kompanianan. E akountent ta kontrolá i traha [[relatonan finansiero]](''jaarrekening na ulandes''). Mester di un estudio i un titulo speshal pa ehersé e funshon di akountent aki. Den [[Reino Hulandes]] e titulo aki ta unu protehá pa lei i tur persona ku tin e titulo aki ta registrá den un database speshal di [[Nivra]].


==Trabounan==

===Ouditoria===
Meta di un ouditoria ta pa wak kon real i konfiabel e sifranan di un relato finansiero ta, pa asina duna seguridat na hunta di maneho, akshonistanan i prestamistanan di e kompania konserní. Esaki ta e stakeholdernan ku ta usa e relato finansiero pa tuma desishonnan finansiero. Ora un akountent kontrolá un relato finansiero tur lokual ku wòrdu konstatá e ta pone den un management letter i ta pone su opinion riba e relato finansiero den un asina yama [[deklarashon di ouditoria]] (accountantsverklaring na ulandes). Pa lei e deklarashon aki ta obligatorio serka sierto kompania. 

===Komponé===
Un akountent por traha un relato finansiero pa un kompania tambe. Na momentu ku e hasi esaki e akountent tin ku pone un deklarashon huntu ku e relato pa asina duna di konosé ku ta e akountent a traha e relato finansiero aki. Ora ku ta e akountent mes ta esun ku a traha e relato, no tin nesesidat di kontrolá esaki, pasobra e akountent ta bastante kapasitá pa traha un relato riba tal nivel ku e sifranan di e relato aki ta real i konfiabel pa tur 'stakeholder'. 

===Koperashon===
Na hopi okashon e akountent ta traha huntu òf ta usa e eksperensia di tersera. Ehèmpelnan di esaki por ta resultadonan di un investigashon di un abogado, aktuario òf asesornan fiskal.  Serka mayoria kantornan di akountent grandi tin hendenan interno spesialisá riba e terenonan aki.

===Konsehá===
Un akountent ta tambe un konsehero kualifiká riba diferente tereno, manera maneho, organisashon, atministrashon i asuntunan fiskal. E akountent ta manera e 'dòkter di kas' pa su kliente i kaminda tin mester e ta avisá e kliente pa bai serka un otro profeshonal pa un trabou spesífiko.
