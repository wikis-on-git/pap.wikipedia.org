[[File:Fuggerkontor.jpg|thumb|300px|right|Bankero [[Jacob Fugger]] huntu ku su akountent Matthäus Schwarz (1517)]]
Un '''akountent''' ta un persona ku tin komo funshon duna servisio atministrativo i finansiero na kompania. E akountent ta kontrolá i traha [[relatonan finansiero|relato finansiero]](''jaarrekening na ulandes''). Mester di un estudio i un titulo spesial pa ehersé e funshon di akountent. Den [[Reino Hulandes]], e titulo aki ta unu protehá pa lei i tur persona ku tin e titulo ta registrá den un database speshal di NBA.


== Trabounan ==

=== Ouditoria ===
Meta di un [[ouditoria]] ta pa wak kon real i konfiabel e sifranan di un relato finansiero ta, pa asina duna siguridat na e [[hunta di maneho]], [[akshonistanan]] i [[prestamistanan]] di e kompania konserní. Esaki ta e stakeholdernan ku ta usa e relato finansiero pa tuma desishon finansiero. Ora un akountent kontrolá un relato finansiero, e ta pone tur lokual e konstatá den un management letter i ta pone su opinion riba e relato finansiero den un asina yama [[Sertifikashon di Akountent]] (accountantsverklaring na ulandes). Pa lei, e deklarashon aki ta obligatorio serka sierto kompania.

=== Komponé ===
Un akountent por traha un relato finansiero pa un kompania tambe. Na momentu ku e hasi esaki e akountent tin ku pone un deklarashon huntu ku e relato pa asina duna di konosé ku ta e akountent a traha e relato finansiero aki. Ora ku ta e akountent mes ta esun ku a traha e relato, no tin nesesidat di kontrolá esaki, pasobra e akountent ta bastante kapasitá pa traha un relato riba tal nivel ku e sifranan di e relato aki ta real i konfiabel pa tur 'stakeholder'.

=== Koperashon ===
Na hopi okashon e akountent ta traha huntu òf ta usa e eksperensia di tersera. Ehèmpelnan di esaki por ta resultadonan di un investigashon di un abogado, aktuario òf asesornan fiskal. Serka mayoria kantornan di akountent grandi tin hendenan interno spesialisá riba e terenonan aki.

=== Konsehá ===
Un akountent ta tambe un konsehero kualifiká riba diferente tereno, manera maneho, organisashon, atministrashon i asuntunan fiskal. E akountent ta manera e 'dòkter di kas' pa su kliente i kaminda tin mester e ta avisá e kliente pa bai serka un otro profeshonal pa un trabou spesífiko.


== Tipo di Akountentnan ==
Den [[Reino Hulandes]] tin kuater tipo di akountent:
* akountent públiko: ta traha na un ofisina di akountent òf ta traha komo akountent independiente;
* akountent interno: ta traha den departamentu di kontabilidat di un organisashon òf kompania:
* akountent di gobièrnu: ta traha komo akountent pa gobièrnu òf komo kontroladó na servisio di impuesto;
* akountent ‘in business’: ta un akountent registrá, pero no ta traha komo akountent.

E término legal ‘akountent eksterno’ ta enserá ku e akountent konserní ta legalmente kompetente pa hasi ouditoria.


== Kódigo di Kondukta ==
E kódigo di kondukta pa akountentnan ta stipulá den e reglamentu di [[NIVRA]] i [[NOvAA]]. E siguiente sinku prinsipionan ta e puntonan di salida:
* Integridat
* Ophetividat
* Ekspertisio
* Sekresia
* Aktitut profeshonal

E kódigonan aki ta konta pa tur persona ku tin e títulonan [[RA]] i [[AA]]. Asta si e persona no ta funshonando komo akountent e mester tene su mes na e kódigonan di kondukta aki. Meta di esaki ta pa prevení ku e bon nòmber di e profeshon aki ta wòrdu dañá.

Pa e persona ku si ta ehersé e funshon di akountent aki ta konta reglamentunan hopi mas skèrpi. Akountentnan públiko por ehèmpel no por hasi negoshi ku personanan koruptivo. I tambe e tin ku tene kuenta ku kasonan di [[konflikto di interes]].


== Ofisinanan di akountent na Kòrsou ==
E ofisinanan di akountent mas grandi na Kòrsou ta:
* Ernst & Young [http://www.ey.com/Home]
* Deloitte [http://www.deloitte.com/view/en_AN/an/index.htm]
* KPMG Accountants N.V. [https://web.archive.org/web/20101203160037/http://www.kpmg.an/]
* PriceWaterhouseCoopers [http://www.pwc.com/an/en/index.jhtml]
* Stichting Overheidsaccountantsbureau(S.O.A.B.) [https://web.archive.org/web/20101002201046/http://www.soab.an/]


== Linknan eksterno ==
* [http://www.nivra.nl/ Sitio ofisial di NIVRA]
* [http://www.novaa.nl/ Sitio ofisial di NOvAA]
* [http://www.nivra.nl/NivraSite/Ledenservice/Ledenlijst/default.aspx Database pa verifika si un persona ta akountent]

[[Category:Profeshon]]
