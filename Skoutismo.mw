[[Skoutismo]], tambe konosí komo Movementu di Skout, ta un movementu hubenil ku e opgetivo indiká pa yuda hobennan den nan desaroyo mental, físiko i spiritual. Asina nan por hunga un papel konstruktivo den komunidat.

[[Skoutismo]] a kuminsá na aña 1907 na momentu ku [[Robert Baden-Powell]] a tene e promé kampamentu riba e [[isla Brownsea]] na [[Inglatera]]. [[Baden-Powell]] a skibi e prinsipionan di skoutismo den un buki yamá  “[[Skoutismo pa mucha hòmber]]”([[Londres]] 1908), basá riba su bukinan anterior di militar, ku influensha i sosten di [[Frederick Russell Burnham]](hefe di skoutnan na Áfrika Britániko), [[Ernest Thompson Seton]] di indjannan di orientashon, [[William Alexander Smith]] di brigada di Mucha hòmber i su publikadó [[Pearson]].

E movementu ta traha ku método di [[skoutismo]], esta un programa di edukashon informal, ku énfasis riba aktividatnan práktiko den airu liber, inkluyendo kampamentu, aktividatnan pa orientá, aktividatnan akuátiko, haikmentu, “[[backpacking]]”, i deporte. Otro karakterístika di e movementu mundialmente, ta e ünifòrm di skoutismo. E ünifòrm tin e meta pa tapa tur diferensia sosial den un pais i trese sierto igualdat ku un dashi(un paña lorá rondó di garganta) i un sombré. Banda di e insiña ku un leli komo símbolo ariba, por pone diferente otro insiñanan riba e ünifòrm.
