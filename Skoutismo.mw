[[File:WikiProject Scouting fleur-de-lis dark.svg|thumb|165px|Logo di Skoutismo]]
[[Skoutismo]], tambe konosí komo Movementu di Skout, ta un movementu hubenil ku e obhetivo indiká pa yuda hobennan den nan desaroyo mental, físiko i spiritual. Asina nan por hunga un papel konstruktivo den komunidat.

[[Skoutismo]] a kuminsá na aña 1907 na momentu ku [[w:en:Robert Baden-Powell|Robert Baden-Powell]] a tene e promé kampamentu riba e [[w:en:Brownsea Island|Isla Brownsea]] na [[w:es:Inglaterra|Inglatera]]. [[w:en:Baden-Powell|Baden-Powell]] a skibi e prinsipionan di skoutismo den un buki yamá  “[[w:en:scouting for boys|Skoutismo pa mucha hòmber]]”([[w:es:Londrés|Londres]] 1908), basá riba su bukinan anterior di militar, ku influensha i sosten di [[w:en:Frederick Russell Burnham|Frederick Russell Burnham]](hefe di skoutnan na Áfrika Britániko), [[w:en:Ernest Thompson Seton|Ernest Thompson Seton]] di indjannan di orientashon, [[w:en: William Alexander Smith (Boys' Brigade)|William Alexander Smith]] di brigada di Mucha hòmber i su publikadó [[w:en:Pearson|Pearson]].

[[File:Scoutinggroep&vlaggenmast.jpg|thumb|left|Grupo di skoutismo na [[Bélgika]]]]
E movementu ta traha ku método di [[skoutismo]], esta un programa di edukashon informal, ku énfasis riba aktividatnan práktiko den airu liber, inkluyendo kampamentu, aktividatnan pa orientá, aktividatnan akuátiko, haikmentu, “[[w:en:backpacking|backpacking]]”, i deporte. Otro karakterístika di e movementu mundialmente, ta e ünifòrm di skoutismo. E ünifòrm tin e meta pa tapa tur diferensia sosial den un pais i trese sierto igualdat ku un dashi(un paña lorá rondó di garganta) i un sombré. Banda di e insiña ku un leli komo símbolo ariba, por pone diferente otro insiñanan riba e ünifòrm.

[[Category:Kultura]]
