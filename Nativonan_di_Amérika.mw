{{Databox}}
===Indjannan===
Siglo nan promé ku [[Cristobal Colon]] a deskubrí [[San Salvador]] na aña 1492 e [[indjannan]] aki tabata [[reino]] dje [[kontinente]] i di [[Karibe]]. Nan tabata sali foi parti sùit dje kontinente ku nan kanoa nan traha di [[tronkon di palu]] pasa tur e islanan den karibe i kisas bai te parti nort dje kontinente. Riba diferente dje islanan den Karibe a haya restu nan ku por a kompará ku restu nan ku a haya riba e kontinente, asina por a mira di kua kultura òf kua parti dje kontinente e indjannan tabata bini. Nan a funda nan [[kultura]] riba diferente dje islanan den karibe, riba e kontinente tabatin indjannan ku [[sivilisashon]] hopi haltu te awendia ta haya restu dje kultura nan menera [[Sivilisashon Inka|Inka]], [[Sivilisashon Azteka|Azteka]], i [[Sivilisashon Maya|Maya]] nan tabata traha tempel, kaminda, brùg den seru nan. [[Image:LA2-NSRW-1-0085.jpg|thumb|150px|left|Habitantenan indjan nort amerikano]][[Image:Quechuawomanandchild.jpg|thumb|150px|left|Un muhé Quechua i su yu (Perú)]] 
E pueblo tabata bon organisá i e indjannan tabata ebedesé nan rei i e hefe nan, E [[kolonialista]]nan oropeo-spaño no tabata interesá den bida i kultura dje indjannan, nan interes a bai solamente pa oro i plata  k'e indjannan tabatin. E spañonan a preshoná e indjannan pa haya sa unda tabatin mas oro i plata. Despues nan a funda nan kultura riba e islanan i riba e kontinente, nan a destruí bida i kultura dje indjannan a laga nan traha komo [[katibu]] y hopi di nan a muri dje trabou pisá ku nan mester a hasi i di [[malesa]] nan ku tabata pega ku e [[Oropa|Oropeo]]nan a trese kuné i mal tratu ku nan a haya serka e kolonialistanan. Despues a bin paternan [[Misa Katoliko Romano|katoliko]] ku a kuminsa yuda e indjannan i a introdusí [[religion]] katóliko i a hasi nan [[Kristianismo|kristian]].

[[Category:Historia]]
