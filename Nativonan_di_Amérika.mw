Siglo nan promé ku Cristobal Colon a deskubrí San Salvador na aña 1492 e indjannan aki tabata reina dje kontinente y di karibe.Nan tabata sali foi parti sùit dje kontinente ku nan kanoa nan traha di tronkon di palu pasa tur e islanan den karibe y kisas bai te parti nort dje kontinente.Riba diferente dje islanan den Karibe a haya restu ku por a kompará ku restu nan ku a haya riba e kontinente,asina por a mira di kua kultura òf kua parti dje kontinente e indjannan tabata bini.Nan a funda nan kultura riba diferente dje islanan den karibe,riba e kontinente tabatin indjannan ku sivilisashon hopi haltu te awendia ta haya restu dje kultura nan menera Inkas,Azteks,Mayas nan tabata traha tempel,kaminda,brùg den seru nan.E pueblo tabata bon organisá y e indjannan tabata ebedesé nan rei y hefe nan,E kolonialista nan Oropeo Spañonan no tabata interesá den bida y kultura dje indjannan,nan interes a bai solamente pa oro y plata  ku e indjannan tabatin.E spañonan a preshoná e indjannan pa haya sa unda tabatin mas oro ku plata.Despues nan a funda nan kultura riba e islanan y riba e kontinente,nan a destruí bida y kultura dje indjannan a laga nan traha komo katibu y hopi di nan a muri dje trabou pisá ku nan mester a hasi y di malesa nan ku tabata pega ku e Oropeo nan a trese kuné y mal tratu ku nan a haya serka e kolonialista nan.Despues a bini pater nan katoliko ku a kuminsa yuda e indjannan y a introdusí religion katóliko y a hasi nan kristian.
