{{Variante}}

{{Infopais
|nomber_nativo = ''Koninkrijk der Nederlanden''
|nomber_propio = Reino di Hulanda
|nomber_komun = Hulanda
|imagen_bandera = Flag of the Netherlands.svg
|imagen_mapa = EU-Netherlands.svg
|imagen_wapen = Coat of arms of the Netherlands.svg
|himno_nashonal = [[Wilhelmus|Het Wilhelmus]]
|kapital = [[Amsterdam]]&sup1;
|stat_mas_grandi = [[Amsterdam]]
|idiomanan_ofisial = [[Idioma hulandes|Hulandes]]&sup2;
|forma_di_gobernashon = [[Demokrasia]] [[Sistema parlamentario|parlamentario]]<br />[[Monarkia konstitushonal]]
|titulonan_kabesantenan = <br />[[Monarkia hulandes|Reina]]<br />[[Promé Minister di Hulanda|Promé Minister]]
|nombernan_kabesantenan = [[Beatrix di Hulanda|Beatrix]]<br />[[Mark Rutte]]
|tipo_di_soberania = [[Independensia]]
|eventonan_di_fundashon = • deklará<br />• rekonosí
|fechanan_di_fundashon = <br />[[26 yüli]] [[1581]]<br />[[30 yanüari]] [[1648]]
|area = 41.528
|rango_area = 131
|persentahe_awa = 18,41%
|pop_aproksima = 16.608.750
|pop_segun_senso =
|rango_populashon = 59
|ana_kalkulashon_di_pop = jüli 2006
|ana_di_senso =
|densidat_pop = 397
|rango_densidat_pop = 23
|moneda = [[Euro]]
|kodigo_moneda = € EUR
|zona_di_tempu = CET
|utc_offset = +1
|kodigo_tld = .nl
|kodigo_pa_yama = 31
|nota = &sup1; E gobièrnu ta situá na [[Den Haag]] <br />&sup2; Den [[Friesland]] e [[idioma fries]] tambe ta un idioma ofisial
}}
[[File:Netherlands map large-10-10-10.png|thumb|Hulanda (10.10.2010)]]
'''Hulanda''' (òf '''Ulanda''') ta un país den [[Europa]] ku ta limitá pa e [[Laman Nort]] den [[nort]] i [[west]] di e [[país]], [[Bélgika]] den [[zùit]], i [[Alemania]] den [[ost]]. Hulanda, [[Antias Hulandes]] i [[Aruba]] huntu ta forma e [[Reino di Hulanda]] (''Koninkrijk der Nederlanden'' na hulandes). Hulanda ta un [[monarkia konstitushonal]]. Su fronteranan aktual tabata formá na aña [[1839]].

Hulanda ta un di e paísnan ku densidat di populashon mas grandi na mundu. E ta konosí pa su [[molina]]na, [[klomp]] (sapatu di palu), [[dam]]nan, [[tùlp]]nan i [[baiskel]]nan. Su leinan liberal ta haña hopi atenshon internashonal, manera esnan tokante [[droga]], [[homoseksualidat]], [[prostitushon]] i [[eutanasia]]. E [[Korte Internashonal di Hustisia]] i e [[Korte Penal Internashonal]] ta situá na [[Den Haag]].

== Historia ==
Bou di [[Carlos V di Spaña|Carlos V]], [[Emperador]] di e [[Imperio Santu Romano]], lider di e Imperio [[Burgoña|Burgoño]] i rei di [[Spaña]], e region tabata parte di e [[Dieshete Provinsia]]nan di Hulanda, ku tambe tabata incluí gran parte di [[Belgica]], [[Luxembourg]], i pida di [[Fransia]] i [[Alemania]]. E [[Guerra di Ochenta Aña]] entre e provinsianan i [[Spaña]] a cuminsa na aña [[1568]]. Den [[1579]], e parti nort di e Dieshete Provinsianan a declará su mes independiente i a forma e [[Union di Utrecht]], locual ta mirá como e fundacion di Hulanda. [[Felipe II di Spaña|Felipe II]], yu di [[Carlos V di Spaña|Carlos V]], no tabata ke laga nan bai i e guera a sigui te ku [[1648]], aña ku Spaña a reconosé independensia hulandes.

Despues ku Hulanda a haña su independensia formal di e [[Imperio spañó]] bou di [[Felipe IV di Spaña|Rei Felipe IV]], el a bira un di e podernan marino i económico mas grandi di siglo 17, durante e periodo di e [[Repúblika Hulandes]]. Den e era ei, conosí como e [[Siglo di Oro Hulandes]], colonianan tabata establesí alrededor e mundo

Hopi historiadó di economia ta considerá Hulanda como e promé país [[kapitalismo|kapitalista]] di mundu. Den comienso di e tempu modèrnu di Europa e tabata tin e cuidad di negoshi mas riku ([[Amsterdam]]) i e promé ''beurs'' na mundo.

Despues di algun aña bou di [[Napoleon I di Fransia|Napoleon]] su [[Promé Imperio Franses]], e Reino di Hulanda tabata formá. Esaki tabata konsistí di Hulanda, [[Bélgika]] i [[Luxembourg]]. Tambe, e rei di Hulanda tabata [[Famia Gran Ducal di Luxembourg|Gran Duke di Luxembourg]]. Bélgika a rebeldiá i a haña independensia na aña [[1830]]. E [[union personal]] entre [[Luxembourg]] i Hulanda a cibra den [[1890]] dor di leinan di ascension ku tabata prevení [[Wilhelmina di Hulanda|Reina Wilhelmina]] di bira Gran Dukesa.

Hulanda tabata tin varios colonia, manera [[India Hulandes]] (awor [[Indonesia]]) i [[Sürnam]]. E 'colonianan' aki tabata administrá pa e [[Vereenigde Oostindische Compagnie]] òf VOC, i e [[West-Indische Compagnie]] òf WIC, tur dos tabata compania privá. Tres siglo despues e companianan aki a haña nan mes ku problema finansiero i e teritorionan ku nan tabata tin a kai bou di gobièrnu hulandes (den 1815 i 1791 respektivamente). Ta ei nan a bira colonia ofisial di Hulanda.

Durante siglo 19, Hulanda no tabata mes lihé den industrialisacion, compará ku otro país di Europa. Esaki tabata pasombra di su infrastructura di kanalnan i su dependensia riba poder di bientu. Hulanda a ceda neutral durante e [[Promé Guera Mundial]] i tabata tin intencion di hasi esei den e [[Segundo Guera Mundial]]. Sinembargo, [[Alemania]] bou di e [[Nazi]]nan a invadí Hulanda den 1940. Locual a resultá tabata su partisipacion den e aliansa entre [[Inglatera]] i [[Fransia]], i su pedido di ayudo. E país tabata derotá rapidamente i despues ocupádo, maske e inglesnan a tene Zeeland un tempu. Durante e okupacion mas ku 100.000 [[hudiu]] hulandes tabata matá den e [[Holokousto]] hunto ku hopi hende [[Pueblo romani|romani]]. Grupo 21 di Ehérsito di a forsanan aliá tabata tin e tarea di konduktá operashonnan militario pa liberá Hulanda despues di e [[Bataya di Normandia]]. Soldadonan di Inglatera, Canada, Polonia i Merca a kuminsa bringa riba tera hulandes den sèptèmber di 1944, lokual a kaba na e operacion "[[Operacion Market Garden|Market Garden]]". Awor e Aliadónan tabata tin nan wowo riba Alemania i Hulanda tabata liberá porfin riba 5 di mei 1945 (solamente tres dia promé ku tur forsa aleman a capitulá). Pasombra di e avansenan di e Aliadónan i e confiscacion di carga di e alemannan, hulandesnan a sufri òf muri di hamber den e winter di 1944-1945.

Despues di e guera, e economia hulandes a progresá, despues di hopi aña di ta neutral, dor di sera ku paísnan banda di dje. Hulanda a bira miembro di e kooperacion [[Benelux]] (di '''''Be'''lgië, '''Ne'''derland, i '''Lux'''embourg''). Ainda mas, Hulanda tabata un di e 12 paísnan ku a funda e [[OPNA|Organisashon di Pacto Nort Atlántiko]] (NAVO na hulandes, NATO na ingles) i un di e seis ku a funda e [[comunidad Europeo di carbon i Stal]], ku despues a bira e [[Union Europeo]].

== Política ==
Hulanda tabata un [[Sistema parlamentario|demokrasia parlamentario]] for di aña [[1848]] i un monarcia constitucional for di [[1815]]. Promé ku esaki e tabata un [[repúblika]] di 1581 pa 1806 i un monarkia di 1806 pa 1810 (e tabata parti di Fransia entre 1810 ku 1813). E monarka ta e [[cabes di estado]], cual ta [[Beatrix di Hulanda|Reina Beatrix]]. E monarka awe tin solamente un funccion seremonial, pero e constitucion ta permití e monarka algun poder, por se caso e ministernan supordiná nan mes. E monarka su firma ta nesesario pa hasi cual ke lei ofisial, i si un conflicto habri entre e i e ministernan, un crisis constitucional lo resultá.

Gobièrnunan hulandes tabata consistí di un coalicion for di siglo 19, pasombra nunca un partido tabata basta grandi pa haña e mayoridad. Formalmente, e monarka ta apuntá e miembronan di gobièrno. Realmente, manera e resultadonan di e eleccion parlamentario ta conosí, un [[coalicion]] ta formá (den un proseso di negoshacionnan locual a yega di dura shete luna). Despues di esaki e monarka ta apuntá e gobièrnu formá. E cabes di gobièrnu ta e [[Promé Minister]], ''Minister President'' na hulandes. E ta un [[primus inter pares]] ("promé entre igual") ku normalmente ta e cabes di e partido mas grandi den e coalicion. Algun hende sa debatí cuanto influensia e Reina tin riba e formacion di gobièrno.

E parlamento ta consistí di dos "kamber". E 150 miembro di e ''Tweede Kamer'' ta eligí cada cuatro año den [[elekcion directo|eleccionnan directo]]. E asambleanan provinsial tambe ta eligí directamente. E miembronan di e asambleanan provinsial ta eligí un tersero di e senado (''Eerste Kamer''), lokual ta considerá menos importante ku e ''Tweede Kamer''. Nan ta completamente [[eleccion indirecto|eligí indirectamente]] cada seis aña, i por rechasá lei so, anto no por proponé ni cambia lei ecsistente. Hunto, e Eerste i Tweede Kamer ta forma e ''Staten-Generaal''.

Dia [[7 febrüari]], 2006, e [[Tweede Kamer]] a introdusí e derecho di inisiativa popular ("volksinitiatief") na un nivel nashonal.

Sientífico político ta considerá Hulanda como un país ku tin diferensia grandi entre e gruponan social pero ainda ta mantené su mes stabil. Un splicashon ta ku for di Siglo Medio tabata tin e nesesidat pa differente minoridad kooperá pa yuda bringa e awa. Un mehór teoria ta incluí un fayo parsial di [[feodalismo]] i un rechaso ecsitoso di [[apsolutismo]]. E sistema di yega na un acuerdo apesar di diferensianan yama e [[Polder Model|polder model]] na hulandes. Tambe, Hulanda semper tabata un país di negoshante, dominá pa un burguesia liberal i pa comersio internacional, hende mester [[toleransia|tolerá]] otro su cultura. Na Hulanda mes, maske [[calvinismo]] tabata e [[religion di estado]] te ku siglo 19, tabata tin un toleransia pa [[katóliko]] i [[hudiu]]. Sinembargo, católiconan no tabata permití di tin funkshon den gobièrnu te ku [[siglo 19]] i tabata tin restriccion protestant riba tur edifisio católico i hudiu. Te ku medio siglo 19, católico kasi nunca tabata por a traha misa nobo ku claramente tabata católico. Entre 1839 i 1940 Hulanda a purba di ta neutral banda di mayoria asuntu internacional i a logra di ceda afó di e [[Promé Guera Mundial]] (maske esaki a faya den [[Segundo Guera Mundial]]). Lokual a resultá ta un reputashon kordial den otro país, un asina bon ku hende ku pasaporte hulandes tin kasi ningun problema pa drenta otro país, pa bishitá òf hasta emigrá.

Sinembargo, den e promé añanan di siglo 21 tabata tin un cambio den polítika hulandes, kual partidonan links ta birando mas grandi ku partidonan drechi. Un ehèmpel di esaki ta e kaso di [[Lijst Pim Fortuyn|LPF]]. [[Pim Fortuyn]], fundadó di e partido, a tene cabinètnan anterior responsabel pa e fayonan den e integracion di imigrantenan.

Na kabes di e gobièrnu aktual ta e kabinèt [[Di tres kabinèt Balkenende|Balkenende III]], un kontinuashon kortiku di [[Segundo kabinèt Balkenende|Balkenende II]] ([[CDA]]/[[VVD]]/[[Demokrat 66|D66]]) sin e partido mas chikitu di e coalicion, [[Demokrat 66|D66]]. Eleccion ta planiá pa [[22 novèmber]], [[2006]].

Balkenende II su pólisanan di reformacion economico i imigracion no tabata masha popular, locual a resulta na mas apoyo pa e oposiccion. Den e eleccionnan munisipal di 2006, e coalicion a perde hopi na e otro partidonan, manera e partido laboral ([[PvdA]]) i e partido sosialistiko ([[SP]]). E desishonnan kontroversial di minister [[Rita Verdonk|Verdonk]] tokante e estado legal di polítiko [[Ayaan Hirsi Ali]], e gobièrnu hulandes a cai den crisis riba [[29 jüni]], [[2006]]. Jan-Peter Balkenende a presentá su cabinèt temporal na e Reina riba [[7 jüli]].

Riba [[1 jüni]], 2005, 61,6% di votadónan a disidí den un referendum kontra un konstitushon pa e [[Union Europeo]], tres dia despues ku Fransia a vota kontra.

== Futuro ==

== Divishon Administrativo ==
==Geografia==
== Ekonomia ==
==Demografia==
=== Idiomanan ===
hulandes

=== Religion ===
== Kultura ==
==Arte==
== Linknan eksterno ==
* [http://www.overheid.nl] - Portal ofisial di gobièrnu di Hulanda

[[Category:Hulanda]]
[[Category:Oropa]]
[[Category:Paisnan]]

[[fr:Pays-Bas]]
[[min:Balando]]
