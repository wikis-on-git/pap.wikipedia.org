===Historia di blues===

Blues ta un sorto di músika di katibunan ku tabata traha riba plantashinan di katuna den di sùit di Merka den besindario di Mississippidelta i [[Memphis]].E  prome katibunan no tabata kere ku nan lo keda Merka,pasobra ta presu nan ta i despues nan lo bolbe bai Afrika,pero nan mester a traha duru tur dia i tabata papia nan mes idioma i kanta nan  melodianan Afrikano.A dura hopi generashon promé ku e Afrikanonan a kuminsa papia e idioma ingles.Pasobra hopi katibu tabata kambia di patronnan Oropeo ku nan mes idioma di nan pais natal.E katibunan tambe ku tabatin nan idioma di e parti di [[Afrika]] ku nan a bini,nan tabata haya nan den un situashon hopi duru pa siña pida pida di tur e idioma ku nan a haya nan kune dje patronnan Oropeo,promé ku a intrudisí idioma ingles riba henter Merka.Esunnan ku keda biba riba e mesun plantashi henter nan bida sin kambia di patron a kuminsa papia ingles mas lihé ku esnan ku tabata kambia di patron kada bes.Nan a kuminsa kanta kantikanan religioso manera [[gospels]],spirituals,[[worksong]] i hollers and shout ta e klank ku nan tabata produsí ku nan stèm( tambe un manera di protestá)pa ekspresá nan miseria dje situashon di trabou riba e plantashinan.Hopi katibu no tabata bira kristian,pasobra hopi blanku no tabata kere ku katibunan por a sivilisá.

===Religionnan===

Na fin di siglo 1800 katibunan i esnan ku tabata liber a kuminsa bira kristian,[[baptismo]] òf [[methodismo]],religionnan ku a sòrg pa un solushon i kita e pensamentu ku un dia nan lo bolbe bai Afrika.Despues e katibunan a kuminsa kanta hopi kantikanan [[religioso]],a bira un kustumber den suìt ora di bai dera morto òf despues di entiéro,nan tabata kanta kantikanan di bèibel di mas alegrá,manera,"Oh when the Saints"Go Down Moses"I'm Marching to Zion"Walk into Jerusalem like jonh"Crossing The River Jordan."Kantika di pasada nan di Bèibel den tempu ku katibunan Hudiu a sali foi Egipto.Despues ku hopi katibu a haya sa ku e manera ku nan ta biba no ta hustu,nan a kuminsa huí i esnan ku suèlte tabata kai den man di [[Afro-Merikano]] nan liber kaminda nan tabata skonde te ora ku nan por sigi pa logra yaga staten den nort pa nan ta liber.Katibunan ku nan a trese bèk pa nan doño a kuminsa plama notisia bou dje otro katibunan kiko nan mester hasi ora nan huí pa yega staten nan den nort.Nan Tabatin un Code ku e doñonan no sa,ku ta yama [[Under Ground Railroud]] (E nomber dje code aki no tin nada di hasi ku trèin)tabata puesto nan kaminda e katibunan ku huí tabata skonde,te ora ku nan por sigi pa yega statennan den nort pa nan ta liber.

===Palabra di outornan===

Un merikano yamá [[Joseph Machlis]] a bisa ku blues ta pertenesé na Merka,laga bisa ta indígena (inheemse)estilo músikal merikano sin dirèkt e antesedente ku nos konosé di tradishonnan Afrikano òf Oropeo.Ta un kos spesial i interamente diferente foi loké e antepasadonan a bini kune.Pero [[Alan Lomax]] ta duna un otro ehèmpel di kantikanan ku ta komparabel ku blues loké a haya na Nort-West Afrika bou di desendénan yamá Wolof i Watusi.E palabra 'BLUE' (blou) ta asosiá ku e sintimentu di melankoliko òf depreshon foi tempu di Elisabethania.E outor merikano [[Washington Ivring]] a duna e termino "the Blues" manera e tabata definí foi aña 1807.E historia di e tradishon musikal di blues ku ta kompletamente ([[negro]]) ta di tende bisa òf un boka bisa otro palabra di e antepasadonan ku asina nan por a bai bèk mas leu den siglo ku solamente e kuminsa dje historia na aña 1860.

===Variashonan===

E variashon ku a bini foi e kantikanan religioso ku e katibunan tabata kanta pa ekspresá nan sintimentu i miserianan ta un reakshon riba mal tratu ku ta resulta den field holler(Ta un klank den nan stem)E [[Field holler]] ta duna forsa pa [[spiritual]] i blues ku tabata trese mas ambiente den kampamentu di plantashinan den suìt.Despues di [[guera sivil]] blues a sigui plama bou di Afro-merikanonan den sùit i ta karga e nomber,musiká di katibunan di Afrika.Field hollers,[[ballades]],musika di misa,[[rhythmic dance tunes]],ku ta yama [[jump-ups]],a desaroyá bira músika di kantantenan ku pregunta i rèspòns.E ta kanta un liña i gitara ta respondé.Un gitara no tabatin hopi popularidat den tokamentu di blues,[[banyo]] tabata e prome instrument di kuerdè i di mas popular pa toka blues.Den añanan 1890 nan tabata toka blues hopi den siudatnan den sùit.E palabra"BLUES" nan ta usé en-general den e músika tradishonal.Tabatin hopi hende ku nan mes opinon kiko ta blues,tin ta bisa ta un eskala di struktura,un filosofia,un struktura di akort,òf e tono di un akort manera falsu.asina tabatin hopi hende ku nan mes interpretashon di blues,pero ta sigur ku blues ta di origen Afro-merikano ku melodianan harmonisá ku tono di akortnan Oropeo.Músika Oropeo tabatin otro sistema,nan no tabata kanta manera ta kanta blues ku hopi sintimentu i emoshon den nan stem manera nan ta yora.E"blue notes"no ta tono den eskala músiko di Oropa,ta un karakteristiko di blues.Tin tres blue note den eskala músika di blues.Tempu ku nan a kuminsa ku notashon di blues musik nan sali riba e eskala músika di blues.Tin hopi makis di melodia i ritmonan den blues du ta difisil,pero nan no ta imposibel pa notashon musikal.prome ku a bin ku notashon di field holler,no tabatin niun musikante ku tabata toka e sorto "blue note" nan aki riba un instrumènto di musika.E blues di tempu nan pasa tabata iregular kua ritmo,nan tabata toka un pida i papia un pida,manera por tende den diskonan bieu dje artistanan legendario di blues manera Charley Patten,Blind Lemon Jefferson,Robert Johnson i Lightnin'Hopkins.E prome estilo di blues ku a haya fama na aña 1911 tabata di kompositor [[W.C.Handy]] (1873-1958) i tambe e tabata un poétiko i a duna e formashon artistiko na blues ku a kuminsa haya popularidat ront di añanan 1910 ku e publikashon di [["Memphis Blues"]](na 1912) i [["St Louis Blues"]](na 1914).Na aña 1913 ya nan registrá e blues instrumental.Despues di sklabitut ku hopi katibu bandoná plantashinan i bai biba den siudat pa buska trabou,esnan musikante a kuminsa toka blues den bar,kabarètnan den siudat i hendenan a kuminsa balia riba ritmo di blues nan a bin yamé [[Rythm and Blues]] anto e blues ku nan trese siudat a haya e nomber [[City Blues]].

===Músika Famoso===

Na añanan 1920 blues tabata un músika famoso na Merka,blues a kuminsa plama riba henter Merka,komo ku hopi [[migrantenan]] Afro-merikano di sùit a bai nort pa buska un bida mas mihó den siudatnan grandi den nort.Hopi musikante nan di sùit a bai nort,pasobra situashon den sùit a kuminsa eskalá outoridatnan a kuminsa abusá di musikantenan Afro-merikano den bar,[[kabarèt]] i klupnan di lus kòrá.Den nort e músika tradishonal a kuminsa tuma laga na forma grandi.E prome kantantenan muhé [[Mamie Smith]] i [[Bessie Smith]] ku tabatin hopi fama den e tempu ei.Mamie Smith graba su promé blues vokal na aña 1920[["Crazy Blues"]].Na añanan 1930 pa '40 tabata e kantante legendario di blues i jazz [[Billie Holiday]] ku graba i bende mas ku mion disko.(tin un pelíkula menshoná na álbùmnan titulá,[["lady Sings the Blues"]].)E popularidat enormé di blues tabatin un influensia importante riba e músika [[Jazz]] benidero den tempu ei.(tabata e inisiá dje musiká popular yamá jazz) i ku ta fuente di tur estilo di músika PÒP di awendia.E Afro-merikanonan a kuminsa usa mas instrumènto manera guitara,piano,bas,saksofon,drùm i sinfonia di boka pa toka blues,despues a bin introdusí tambe guitara ku èmplifayer ku zonidó mas duru.Den siudatnan grandi manera [[Chicago]] i Detroit na fin di añanan 1940 pa kuminsa'50 e kantante i tokadónan di manera [[Muddy Waters]],Willy Dixon,John Lee Hooker,Howlin'Wolf,Elmore James i hopi otro mas tabata toka loke nan ta yama [[Mississippi]] Delta Blues,kompañá ku un guitara,bas,drùm sèt,piano i de bes en kuando senfonia di boka òf otro instrumènto di bientu.T'Bone,Walkerna Housten i B.B.king ku [[Memphis]] Blues tabata e famoso tokadónan di guitara ku estilo [[jazz]].

===Rock And Roll===

Na Kuminsamentu di aña 1950 a bini estilo kompletamente otro di músika nasé foi rhythm and Blues(e blues bailabel) i [[boogie woogie]] (blues instrumental aselerá).E disc-jockey Alan Freed a duna e músika nobo e nomber Rock and Roll,asina e nomber a surgí.Alan a propogá e músika aki i hasi'é popular bou di generashon blanku,dje manera ei a kibra e segregashon rasial ku tabata normal e tempu ei pa laga e generashon blanku siña konose músika Afro-merikano [[Rock and Roll]] ku a pone henter mundu kompletamente kabes abou.Músikonan manera [[Little Richard]],[[Elvis Presley]], Fats Domino,Ray Charles,Chuck Berry,[[Jerry Lee lewis]],Bill Haley,(ku a mesklá country and Western músika ku Rhythm and Blues)su hit tabata (Rock around the clock) asina i hopi otro músikonan nan mas.Tur músikonan aki a haya fama i graba hopi disko gana hopi sen bira riko den un periodo kòrtiko.

===Blues Moderno===

Na kuminsamentu di aña 1960 hopi Merikano blanku i Oropeononan musikante a deskubrí City Blues.Hopi dje bluesband nan manera Paul Butterfield bluesband,[[The Rolling Stones]],Yardbirds,John Mayall's Bluesband Cream,Canned Heat,Fleedwood Mac,asina e generashon Blanku hoben dje tempu aya a bin siña konosé blues músika mas miho,komo promé no tabatin bon kontakto den komunidat entre blanku i Afro-merikano.Te na momentu ku e músika rock and roll a surgí na 1950 a trese kambio bou di e hobennan merikano.E hobennan blanku a kuminsa interesa den músika tradishonal blues.Despues e músikonan blanku a sigi ku nan mes estilo di toka blues,yamá [[Rock Blues]] òf blues blanku.E musikonan blanku i Afro-merikano a haya hopi fama ku e rock blues,guitarista nan konosí tabata [[Jimi Hendrix]],Eric Clapton,Otis Rush,Jimmy Page,Eddie v. Halen.E generashon di fin di 1940-1950 ku ta Albert Collins,[[B.B.King]],i difuntu [[John Lee Hooker]] a sigi gosa dje splenternan ku a surgí foi blues tradishonal e generashon nan despues menera Buddy Guy,Otis Rush,Robert Gray,Eric Clepton i hopi otronan ku a bini despues ta gosa di músika te awendia.Blues ku Jazz ta estilo di músikanan ku a surgí mas di ku un siglo pasá.Den tur generashonnan ku a pasa nan a keda toka i kanta blues i jazz te awendia.Tabatin hopi meskla nan di músika ku a surgi foi blues tabata pa un temporada,despues no ta tende nada mas di nan.    


[[Category:Músika]]


[[af:Blues]]
[[an:Blues]]
[[ar:بلوز]]
[[bat-smg:Bliozos]]
[[be:Блюз]]
[[be-x-old:Блюз]]
[[bg:Блус]]
[[bs:Blues]]
[[ca:Blues]]
[[cs:Blues]]
[[cy:Y felan]]
[[da:Blues]]
[[de:Blues]]
[[el:Μπλουζ]]
[[en:Blues]]
[[eo:Bluso]]
[[es:Blues]]
[[et:Bluus]]
[[eu:Blues]]
[[fa:موسیقی بلوز]]
[[fi:Blues]]
[[fr:Blues]]
[[fy:Blues]]
[[gd:The Blues]]
[[gl:Blues]]
[[he:בלוז]]
[[hr:Blues]]
[[hu:Blues]]
[[id:Blues]]
[[is:Blús]]
[[it:Blues]]
[[ja:ブルース]]
[[ka:ბლუზი]]
[[ko:블루스]]
[[la:Blues]]
[[lt:Bliuzas]]
[[lv:Blūzs]]
[[ml:ബ്ലൂസ്]]
[[mn:Блюз]]
[[ms:Blues]]
[[nah:Blues]]
[[nds:Blues]]
[[nl:Blues]]
[[nn:Blues]]
[[no:Blues]]
[[oc:Blues]]
[[pl:Blues]]
[[pt:Blues]]
[[ro:Muzică blues]]
[[ru:Блюз]]
[[scn:Blues]]
[[sh:Blues]]
[[simple:Blues]]
[[sk:Blues]]
[[sl:Blues]]
[[sq:Blues]]
[[sr:Bluz]]
[[sv:Blues]]
[[sw:Blues]]
[[ta:புளூஸ்]]
[[th:บลูส์]]
[[tr:Blues]]
[[uk:Блюз]]
[[vi:Blues]]
[[wa:Blouze]]
[[war:Blues]]
[[yo:Orin blues]]
[[zh:藍調]]
[[zh-yue:怨曲]]
