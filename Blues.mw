===HISTORIA DI BLUES===

Blues ta un sorto di músika di katibunan ku tabata traha riba plantashinan di katuna den di sùit di Merka den besindario di Mississippidelta i [[Memphis]].E  prome katibunan no tabata kere ku nan lo keda Merka,pasobra ta presu nan ta i despues nan lo bolbe bai Afrika,pero nan mester a traha duru tur dia i tabata papia nan mes idioma i kanta nan  melodianan Afrikano.A dura hopi generashon promé ku e Afrikanonan a kuminsa papia e idioma ingles.Pasobra hopi katibu tabata kambia di patronnan Oropeo ku nan mes idioma di nan pais natal.[[E katibunan]] tambe ku tabatin nan idioma di e parti di Afrika ku nan a bini,tabata haya nan den un situashon hopi duru pa siña pida di tur idioma ku nan a haya nan kune,promé ku a intrudisí idioma ingles riba henter Merka.Esunnan ku keda biba riba e mesun plantashi henter nan bida sin kambia di patron a kuminsa papia ingles mas lihé ku esunnan ku a kambia di patron.Nan a kuminsa kanta kantikanan religioso manera [[gospels]],spirituals,[[worksong]] i hollers and shout ta e klank ku nan tabata produsí ku nan stèm( tambe un manera di protestá)pa ekspresá nan miseria di situashon di trabou riba e plantashinan.Hopi katibu no tabata bira kristian,pasobra hopi blanku no tabata kere ku katibunan por a sivilisá.Na fin di siglo 1800 katibunan i esnan ku tabata liber a kuminsa bira kristian,[[baptismo]] òf [[methodismo]],religionnan ku a sòrg pa un solushon i kita e pensamentu ku un dia nan lo bolbe bai Afrika.Despues e katibunan a kuminsa kanta hopi kantikanan [[religioso]],a bira un kustumber den suìt ora di bai dera morto òf despues di entiéro,e kantikanan tabata bira mas alegre,manera,"Oh when the Saints"Go Down Moses"I'm Marching to Zion"Walk into Jerusalem like jonh"Crossing The River Jordan."Kantika di pasada nan di Bèibel den tempu ku katibunan Hudiu a sali foi Egipto.Despues ku hopi katibu a haya sa ku e manera ku nan ta biba no ta hustu,nan a kuminsa huí i esnan ku suèlte tabata kai den man di [[Afro-Merikano]] nan liber kaminda nan tabata skonde te ora ku nan por sigi pa logra yaga staten den nort pa nan ta liber.Katibunan ku nan a trese bèk pa nan doño a kuminsa plama notisia bou dje otro katibunan kiko nan mester hasi ora nan huí pa yega staten nan den nort.Tabata un Code ku e doñonan no sa,ku ta yama [[Under Ground Railroud]] (E nomber dje code aki no tin nada di hasi ku trèin)tabata puesto nan kaminda e katibunan ku huí tabata skonde,te ora ku nan por sigi pa yega staten nan den nort pa nan ta liber.

Un merikano yamá Joseph Machlis a bisa ku blues ta pertenesé na Merka,laga bisa ta indígena (inheemse)estilo músikal merikano sin dirèkt e antesedente ku nos konosé di tradishonnan Afrikano òf Oropeo.Ta un kos spesial i interamente diferente foi loké e antepasadonan a bini kune.Pero Alan Lomax ta duna un otro ehèmpel di kantikanan ku ta komparabel ku blues loké a haya na Nort-West Afrika bou di desendénan yamá Wolof i Watusi.E palabra 'BLUE' (blou) ta asosiá ku e sintimentu di melankoliko òf depreshon foi tempu di Elisabethania.E outor merikano Washington Ivring a duna e termino "the Blues" manera e tabata definí foi aña 1807.E historia di e tradishon musikal di blues ku ta kompletamente(negro)ta di tende bisa òf un boka bisa otro palabra di e antepasadonan ku asina nan por a bai bèk mas leu den siglo ku solamente e kuminsa dje historia na aña 1860.

E variashon ku a bini foi e kantikanan religioso ku e katibunan tabata kanta pa ekspresá sintimentu i miseria ta un reakshon riba mal tratu ku ta resulta den field holler(Ta un klank den nan stem)E [[Field holler]] ta duna forsa pa [[spiritual]] i blues ku tabata trese mas ambiente den kampamentu di plantashinan den suìt.Despues di [[guera sivil]] blues a sigui plama bou di Afro-merikanonan den sùit i ta karga e nomber,musiká di katibunan di Afrika.Field hollers,ballades,musika di misa,rhythmic dance tunes,ku ta yama [[jump-ups]],a desaroyá bira músika di kantantenan ku pregunta i rèspòns.E ta kanta un liña i gitara ta respondé.Un gitara no tabatin hopi popularidat den tokamentu di blues,[[banyo]] tabata e prome instrument di kuerdè i di mas popular pa toka blues.Den añanan 1890 nan tabata toka blues hopi den siudatnan den sùit.E palabra"BLUES" nan ta usé en-general den e músika tradishonal .E prome estilo di blues ku a haya fama na aña 1911 tabata di kompositor [[W.C.Handy]] (1873-19580) i tambe e tabata un poétiko i a duna formashon artistiko di blues ku a kuminsa haya popularidat ront di añanan 1910 ku  publikashon di [["Memphis Blues"]](na 1912) i [["St Louis Blues"]](na 1914).Na aña 1913 ya nan regestrá e blues instrumental.[[Mamie Smith]] a graba su promé blues vokal na aña 1920[["Crazy Blues"]].E popularidat enormé di blues tabatin un influensia importante riba e músika [[Jazz]] benidero den tempu ei.(Tabata e inisial dje musiká popularidat yamá jazz)ku ta fuente di tur estilo di músika PÒP di awendia.Despues e Afro-merikanonan a kuminsa usa mas instrumento manera Gitara,piano,bas,saksofon,drùm i sinfonia di boka pa toka blues.Despues di sklabitut ku hopi katibu bandoná plantashinan i bai biba den siudat pa buska trabou,esnan musikante a kuminsa toka blues den bar,kabarètnan den siudat i hendenan a kuminsa balia riba ritmo di blues nan a bin yamé [[Rythm and Blues]]anto e blues ku nan trese siudat a haya e nomber [[City Blues]].

[[af:Blues]]
[[an:Blues]]
[[ar:بلوز]]
[[bat-smg:Bliozos]]
[[be:Блюз]]
[[be-x-old:Блюз]]
[[bg:Блус]]
[[bs:Blues]]
[[ca:Blues]]
[[cs:Blues]]
[[cy:Y felan]]
[[da:Blues]]
[[de:Blues]]
[[el:Μπλουζ]]
[[en:Blues]]
[[eo:Bluso]]
[[es:Blues]]
[[et:Bluus]]
[[eu:Blues]]
[[fa:موسیقی بلوز]]
[[fi:Blues]]
[[fr:Blues]]
[[fy:Blues]]
[[gd:The Blues]]
[[gl:Blues]]
[[he:בלוז]]
[[hr:Blues]]
[[hu:Blues]]
[[id:Blues]]
[[is:Blús]]
[[it:Blues]]
[[ja:ブルース]]
[[ka:ბლუზი]]
[[ko:블루스]]
[[la:Blues]]
[[lt:Bliuzas]]
[[lv:Blūzs]]
[[ml:ബ്ലൂസ്]]
[[mn:Блюз]]
[[ms:Blues]]
[[nah:Blues]]
[[nds:Blues]]
[[nl:Blues]]
[[nn:Blues]]
[[no:Blues]]
[[oc:Blues]]
[[pl:Blues]]
[[pt:Blues]]
[[ro:Muzică blues]]
[[ru:Блюз]]
[[scn:Blues]]
[[sh:Blues]]
[[simple:Blues]]
[[sk:Blues]]
[[sl:Blues]]
[[sq:Blues]]
[[sr:Bluz]]
[[sv:Blues]]
[[sw:Blues]]
[[ta:புளூஸ்]]
[[th:บลูส์]]
[[tr:Blues]]
[[uk:Блюз]]
[[vi:Blues]]
[[wa:Blouze]]
[[war:Blues]]
[[yo:Orin blues]]
[[zh:藍調]]
[[zh-yue:怨曲]]
