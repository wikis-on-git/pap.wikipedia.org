{{Variante|a}}
{{Infobox person 
| name          = Rudy Croes
| image         = 
| caption       = 
| term          = 1993-1994 y 2001-2009
| monarch       = [[Beatrix di Hulanda]]
| predecessor   = 
| birth_date    = 5 di september 1947
| occupation    = Minister di Husticia 
| party         = [[Movimiento Electoral di Pueblo]] (MEP)
}}
'''Hyacintho Rudolfo (Rudy) Croes''' (n. 5 di september [[1947]] na [[Aruba]] – f. 20 di november [[2021]] na [[Oranjestad]]) tabata un politico [[Aruba|Arubiano]]. E tabata Minister di Husticia di 1993 te 1994 y di 2001 te 2009. Como minister e tabata tambe encarga ku e cartera di deporte di 1993 pa 1994.

== Biografia ==
Rudy Croes tabata un di e diesdos yiu di Francisco Cornelio (Panchico) Croes y Maria Louisa (Mimita) Croes-Lopez. Su rumannan mayor [[Betico Croes]] y [[Hendrik Croes]] tabata politico prominente di partido [[Movimiento Electoral di Pueblo|MEP]] y e lucha pa [[Status aparte di Aruba|Status Aparte di Aruba]]. Tres di su sobrinonan tambe a scoge un carera politico: [[Paul Croes]], [[Glenbert Croes]] y [[Evelyn Wever-Croes]].

Despues di su enseñansa basico na Colegio San Jose y Tarcisius College Croes a sigui MULO na [[Hulanda]]. El a continua su estudio na Analistenschool na Oss, Hulanda, graduando na 1969. Na Aruba e ta cuminsa su carera profesional como bio-analista na Landslaboratorium na [[Oranjestad]], kedando den servicio te 1989. Entre 1973 y 1974 e tabata traha tambe como hefe di laboratorio y produccion na LETI Laboratorios na [[Caracas]].<ref>{{citeer web|url=https://www.awemainta.com/newspapers/AM211123/index.html|titel=Na memoria di Hyacintho Rudolfo (Rudy) Croes|werk=Awemainta|datum=2021-11-23|bezochtdatum=2021-11-24}}.</ref>

Na 1989, despues di e fayecimento di Betico Croes, Croes ta aparece pa prome biaha riba lista di MEP como candidato number 5. E ta obtene 4707 voto personal, surpasando e cantidad di voto di e number uno riba e lista.<ref>{{Citeer web|url=https://resolver.kb.nl/resolve?urn=ddd:010642527:mpeg21:a0074|titel=Rudy Croes meer dan Nelson Oduber|werk=[[Amigoe]]|datum=1989-01-09|bezochtdatum=2022-05-06}}</ref> E ta bira miembro di [[Parlamento di Aruba]] di 1989 te 1993. Despues di eleccion na 1993 Croes ta asumi e encargo di Minister di Husticia y Deporte den [[Gabinete-Oduber II|Gabinete Oduber II]], como sucesor di su ruman Hendrik Croes. E tabata un defensor ferviente di uso di [[Papiamentu|Papiamento]] y den su funccion como minister ta cambia tur e nombernan di su departamentonan di idioma Hulandes pa Papiamento. Despues di eleccion na 1994 e ta bolbe como miembro di parlamento te 2001. Na 2005 el a yega di fungi brevemente como presidente di parlamento. Di 2001 pa 2009 e ta ocupa e funcion di Minister di Husticia den Gabinete Oduber III y IV. Den e periodo aki ta tuma lugar e caso di disaparicion di [[Natalee Holloway]] y na 2008 Croes ta declara e sospechoso [[Joran van der Sloot]] "persona non grata".<ref>{{nl}}{{citeer web|url=https://web.archive.org/web/20080214084140/http://www.elsevier.nl/nieuws/nederland/artikel/asp/artnr/192004/|titel=Joran van der Sloot in Rotterdam verhoord|werk=Elsevier|datum=2008-02-08|bezochtdatum=2022-05-06}}</ref> Regularmente e tabata pega tambe cu e gabinete hulandes bou di  [[Jan Peter Balkenende]].<ref name="NOS"/> Na 2007 e ta declara cu Aruba mester corta tur laso cu Hulanda, pero despues ta hala atras. Croes ta bandona politica activo na 2009, pero ta keda e di dos den rango denter di partido MEP i tabata te na su morto un consehero importante di  [[Evelyn Wever-Croes]], [[Promé minister|premier]] di Aruba desde fin di 2017.<ref name="NOS">{{nl}}{{citeer web|url=https://nos.nl/artikel/2406433-overleden-oud-minister-croes-van-aruba-hekelde-nederlandse-bemoeienis|titel=Overleden oud-minister Croes van Aruba hekelde Nederlandse bemoeienis|werk=NOS|datum=2021-11-20|bezochtdatum=2022-05-06}}</ref>

Croes tabata co-fundador di MEP y a para fiel tras di e lucha di [[Status aparte di Aruba|Status Aparte di Aruba]]. Na 1995 e ta postula su mes pa lider di partido, pero finalmente ta hala atras como contracandidato di [[Nel Oduber]].<ref>{{nl}}{{citeer web|url=https://resolver.kb.nl/resolve?urn=ddd:010644955:mpeg21:a0105|titel=Kandidaat-partijleider Rudy Croes: "Iedereen kan leider van de MEP worden."|werk=[[Amigoe]]|datum=28 september 1995|bezochtdatum=21 november 2021}}</ref> Entre 1996 y 1998 e tabata [[presidente]] di MEP. Croes tabata e prome Arubiano cu a fungi como vicepresidente di e Conferencia Permanente de Partidonan Politico di Latina América y Caribe (COPPPAL).  

Na 2018 Croes ta publica e buki ''E hombr’i pueblo'', un autobiografia di su trayectorio politico. E titulo aki ta referi na e nomber politico cu el a haya ora cu el a drenta arena politico. E ta ricibi na 1995 un condecoracion real como "caballero" (ridder) den [[Orden di e Leon Hulandes]]. Como protesta contra e trato di e islanan Caribense-Hulandes dor di politico di [[Hulanda]] e ta debolbe e medaya na 2020.<ref>{{citeer web|url=https://24ora.com/rudy-croes-tur-arubiano-prepara-boso-bandera-pasobra-cosnan-ta-bay-pasa/|titel=Rudy Croes: “Tur Arubiano prepara boso bandera pasobra cosnan ta bay pasa” |werk=24ora.com|taal=pap|datum=2020-09-01|bezochtdatum=2022-05-06}}</ref>

Croes tabata co-fundador y integrante di e grupo musical "Grupo di Betico", conoci pa su participacion na varios festival di [[dande]]. E tabata canta, toca wiri i cuarta.<ref>{{citeer web|url=https://24ora.com/ex-minister-di-husticia-rudy-croes-a-fayece/|titel=Ex-minister di Husticia Rudy Croes a fayece|werk=24ora.com|datum=2021-11-20|bezochtdatum=2022-05-06}}</ref> Despues di tabata sufri di cancer lympatico desde 2016 Croes ta fayece na 2021 na edad di 75 aña.<ref name="NOS"/> E tabata casa cu Damia Arends y tabata tata di cuater yiu.

{{Appendix}}

{{DEFAULTSORT:Croes, Rudy}}
[[Category:Politico di Aruba]]
[[Category:Hendenan]]
