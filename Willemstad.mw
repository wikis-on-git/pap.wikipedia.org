{{Variante|c}}

[[File:Pontjesbrug_Willemstad.jpg|right|thumb|Koningin Emmabrug|300px]]

'''Willemstad''' ta e kapital i siudat mas grandi di [[Kòrsou]]. E tabata tambe e [[kapital]] di [[Antias Hulandes]] te ku e disolushon di esaki na oktober 2010. Willemstad ta konta ku un populashon di mas o menos 125.000 habitante. E [[Sint Annabaai|Bahía di Santa Ana]] ta dividi Willemstad entre [[Punda]] i [[Otrobanda]]. For di [[1886]] e [[Koningin Emmabrug]] (e brùg di ponton) ta konektá e dos barionan. Awendia mayoria tráfiko ta pasa riba e [[Koningin Julianabrug]].

Willemstad su arkitektura ta un meskla di varios estilo kolonial hulandes i spañó i esaki a logra buta e siudat riba [[UNESCO]] su lista di [[herensia mundial]].

== Historia ==
E [[Spaña|spañónan]] a deskubrí Kòrsou na [[1499]]. Nan lo a yega dia 26 di [[yüli]], dia di Santa Ana, lokual lo splika e orígen di Bahía di Santa Ana su nòmber. Nan a disidí di establesé nan mes na aña [[1527]].

Na [[1634]], despues di mas ku shen aña bibá riba e isla, e spañónan a pèrdè Kòrsou na e [[Hulanda|hulandesnan]]. Nan a yama e parti ost di Sint Annabaai ''De punt'', na [[Papiamentu]] ''Punta'', lokual a bira Punda. E aña despues, [[1635]], nan a traha [[Fort Amsterdam]] pa defendé e entrada di e haf natural. E ta e fòrti mas bieu ku [[West-Indische Compagnie]] tabata tin. E stat a desaroyá rònt di e fòrti. Na aña [[1707]] nan a disidí di establesé un bario nobo na e parti west di Sint Annabaai: Otrobanda. Esaki tabata mirá komo e sentro kultural di e stat.

Riba [[30 mei]] [[1969]], años di tenshon entre gruponan sosial i derechinan limitá di trahadónan a resultá den un wèlga. Despues ku wèlguista nan a tende ku [[Wilson Godett]], lider di sindikato ''Algemene Haven Unie'', a haña bala, nan a sende [[Heerenstraat]] na kandela. [[Hulanda]] a manda 300 marinier pa restorá orden na Kòrsou.

== Ekonomia ==
E haf natural tabata e faktor prinsipal den e desaroyo di Willemstad. Ya den [[siglo 17]], [[Asiento]] tabata e sentro di negoshi di [[katibu]]. Hende tabata trese katibu di [[Afrika]] na Kòrsou pa despues nan bai varios destinashon den [[Sentro Amérika|Sentro-]] i [[Sur Amérika]].

Despues di abolishon di sklabitut, e ekonomia di Kòrsou a sufri basta. Hopi hende a emigrá pa otro islanan den Karibe buskando trabou. Hopi di nan a haña trabou riba plantashinan di suku na [[Cuba]]. Ta te [[1914]], aña ku [[Royal Dutch Shell|Shell]] a establesé un refineria nobo den [[Schottegat]], e ekonomia a mehorá. E refineria, mihó konosí komo ''Isla'', a ofrese hopi trabou, pa antianonan ku a emigrá i pa strañeronan di, entre otro, [[Karibe]] i [[Sur Amérika]]. Den e [[Segundo Guera Mundial]] e [[refineria]] tabata produsí [[kerosine]] pa bombarderonan merikano.

For di añanan [[1960]] Willemstad su ekonomia a kuminsa depende mas riba turismo.

==Deporte==
Basebol tin un presensia fuerte na Willemstad. Hungado di Major League Baseball [[Andruw Jones]] (All-star), [[Jair Jurrjens]] (Atlanta Braves pitcher), anto [[Wladimir Balentien]] (Cincinnati Reds outfielder) tur ta bini for di Willemstad.
Pabao Little League a aparese den sinku  Little League World Series, ganando na 2004.
Na 2008, un ontro team di Pabao Little League a gana e Junior League World Series, despues ku nan a gana e region Latino Merikano, anto despues ganando e region Asia-Pasifiko anto Mexico su kampionan regional pa bira e kampiomn internashonal, anto despues nan a gana e U.S. champion (West Region), Hilo Merikano/LL Nashonal (Hilo, Hawaii), ku 5-2.

==Linknan eksterno==
*[http://www.boldts.net/album/CaribCur2.shtml Curaçao]

[[Category:Antias Hulandes]]
[[Category:Kòrsou]]
[[Category:Siudadnan]]

[[af:Willemstad]]
[[ar:يلمستاد]]
[[be:Горад Вілемстад]]
[[be-x-old:Вілемстад]]
[[bg:Вилемстад]]
[[bs:Willemstad]]
[[ca:Willemstad (Curaçao)]]
[[cs:Willemstad]]
[[da:Willemstad]]
[[de:Willemstad]]
[[el:Βίλλεμσταντ]]
[[en:Willemstad]]
[[eo:Vilemstado]]
[[es:Willemstad]]
[[et:Willemstad]]
[[fi:Willemstad]]
[[fr:Willemstad (Curaçao)]]
[[fy:Willemstêd (Kurasau)]]
[[he:וילמסטאד]]
[[hr:Willemstad]]
[[id:Willemstad]]
[[io:Willemstad]]
[[it:Willemstad]]
[[ja:ウィレムスタッド]]
[[ka:ვილემსტადი]]
[[ko:빌렘스타트]]
[[lmo:Willemstad]]
[[lt:Vilemstadas]]
[[mr:विलेमश्टाड]]
[[nl:Willemstad (Curaçao)]]
[[nn:Willemstad]]
[[no:Willemstad]]
[[nov:Willemstad]]
[[os:Виллемстад]]
[[pl:Willemstad]]
[[pms:Willemstad]]
[[pt:Willemstad]]
[[ro:Willemstad]]
[[ru:Виллемстад]]
[[sh:Willemstad]]
[[sk:Willemstad]]
[[sr:Вилемстад]]
[[sv:Willemstad]]
[[th:วิลเลมสตัด]]
[[tr:Willemstad (Curaçao)]]
[[uk:Віллемстад]]
[[vi:Willemstad]]
[[war:Willemstad]]
[[yo:Willemstad, Netherlands Antilles]]
[[zh:威廉斯塔德]]
