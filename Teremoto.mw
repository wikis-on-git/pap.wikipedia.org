{{Variante|c}}
{{Refimprove}}
[[File:Neic nwcr cy.png|200px|right|thumb|E area di teremoto]] 
Un '''teremoto''' (òf temblor) ta sakudimentu di (lithosfer òf "earth's crust"). E plachinan tektóniko ta kuminsa skùif, primi òf pasa bou di otro. Kasi tur temblor ta surgi 30 km òf mas den [[lithosfer]] òf "earth's crust", pero tin ku ta surgi 700 km den lithosfer. Mayoria di teremoto (temblor) ta surgi ront di [[Oceano Pasifiko|Oséano Pasífiko]], [[Indonesia]], [[Nueva Zelandia]], Nieuw-Guinea, [[Hapon]], Aleoeten, [[Alaska]] i den area rondo di [[Laman Mediteranio]], Himalaya, kosta west di [[Nort Amérika|Nort]] i [[Sur Amérika]], i den otro oséano nan riba mundu. Hopi teremoto (temblor) ta surgi di un moveshon di e plachinan tektóniko (ta un pida di lithosfer òf "earth's crust").[[File:Tectonic plates boundaries detailed-en.svg|thumb|left|Plachinan tektóniko]] E plachinan tektóniko unda mundu ta eksistí 7 pida grandi i diferente pidanan chikitu ta move semper pokopoko mm pa mm banda di otro den diferente direkshon i ta trese deformashon di e plachinan.[[File:2008_age_of_oceans_plates.jpg|180px|right|thumb|left|Plachinan oseaniko]] Dor di e movementu di e plachinan ta surgi energia tremendo ku ta trese preshon den fraktura, ora ku e preshon subi di mas e plachinan ta kuminsa sakudi. Esei ta teremoto (temblor), ei ta surgi energia ku ta plama bai manera un moveshon di ola (golfbeweging), e punto kaminda ku e teremoto a surgi, e sentro di gravedat ei ta yama hiposentro i e area vertikal riba dje (riba tera) ta e episentro. E intensidat di temblamentu den forma di un sirkel den area ront di e episentro ta yama isoseist. Seismologia ta e siensia di teremoto den [[geologia]].

=== Plachi karibeño ===
[[File:Tectonic plates Caribbean.png|180px|right|thumb|Pachi tektóniko Karibeño]]
E [[plachi karibeño]] ta un di esun nan chikitu ku ta kore kasi bou di tur islanan chikitu i tambe [[Haiti]], [[Republika Dominikano|Santo Domingu]] i e paisnan [[Mexico]], [[Colombia]], [[Venezuela]]. Tur aña ta surgi un teremoto (temblor) riba kosta di Venezuela meimei di [[Maracaibo]] i [[Caracas]] un parti grandi di e area aki no ta habitá, daño ku surgi ta den naturalesa. Henter e kosta [[Venezuela|venezolano]] ta kore riba fraktura di e plachi karibeño ta mesun plachi ku a kousa e teremoto di [[12 di yanüari]] [[2010]] na Haïti.

=== Teremoto na Haïti ===
[[File:Haiti, 4.5, 20 May 2010.jpg|15px|thumb|Haïti 2010]]
Na Haïti [[12 di yanüari]] [[2010]] tabata 4.53 ora di atardi ku tera a kuminsa tembla e teremoto (temblor) a surgi 15 km foi [[Port-au- Prince]], kapital di [[Haïti]]. E teremoto tabatin un magnitut 7 riba [[eskala Richter]]. E teremoto tabata esun di mas fuerte foi aña 1770 riba Haïti, mas ku 200.000 mil hende pèrdè nan bida, e daño riba e isla tabata enorme. Na aña 1946 tabatin teremoto mas fuerte riba isla [[Hispañola]] ku un magnitut 8.1 riba eskala di Richter e episentro tabata riba [[Santo Domingo]]. 1790 hende a pèrdè nan bida.


[[File:2009 Venezuela earthquake intensity map.jpg|180px|thumb|Venezuela aña 2009]]
[[File:January 2010 Venezuela earthquake intensity USGS.jpg|150px|right|thumb|Venezuela aña 2010]]
=== Temblornan chikitu ===
Temblornan chikitu ta kousá di aktividatnan bou tera, manera hundimentu di minanan bieu òf kueba di piedra kalki, burakunan kuminda a saka gas, eksperimento ku [[atombòm]].

=== Temblor den laman ===
E fondu di laman por lanta diripiente bini ariba ora ku e plachi oseániko pasa bou di e plachi kontinental ora nan primi riba otro i por surgi un temblor i despues un [[tsunami]]. Den besindario di un isla òf kontinente, kaminda ku laman no ta hundu e por hisa fondu di laman ku e masa di awa bini ariba kuné. E teremoto di [[26 di desèmber]] [[2004]] den laman na kosta di [[Atjeh]] provinsia di [[Sumatra]] (Indonesia) a desparsé un parti di e siudat [[Banda Aceh]] kompletamente 167.000 hende a bira viktima. Dia [[11 di mart]] [[2011]] a surgi e teremoto 130 km dilanti kosta di Hapon ku magnitut 9.0 riba eskala Richter unda e plachi pasifiko ku a pasa bou di e plachi oroaziatiko i lanté 30-40 meter ariba ku a kousa un [[tsunami]] destruktivo ku ola 10 meter haltu, hasi hopi daño riba e pais unda 23.000 hende a pèrdè nan bida. Teremoto bou di oséanonan hundu ta hopi difísil pa lokalisá ei no ta surgi tsunami.


[[Category:Geologia]]
