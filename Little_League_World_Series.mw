{{Databox}}
'''[[Little League]] Baseball World Series''' ta un torneo di [[beisbòl]] anual pa mucha entre di 11 pa 13 aña di edat. Orginalmente e torneo tabata wòrdu yamá e National Little League Tournament i atraves di tempu a kambia a e nòmber pa por hasiele un World Series, un torneo mundial enbes di nashonal. E promé torneo a tuma lugá na aña 1947 i e ta tuma lugá tur aña den ougùstùs na [[South Williamsport]], [[Pennsylvania]] den [[Estadonan Uni di Merka]]. 

Den komienso timnan di Estados Unidos so tabata kompetí kontra di otro den e 'World Series', pero ku tempu a hasiele un torneo kaminda ku timnan di rònt mundu por kompeti. E torneo ta bastante famá, espesialmente den Estadonan Uni di Merka, kaminda ku e kanal [[ESPN]] ta transmiti esaki tur aña dinobo. Na aña 2006 a adapta e regla di edat. Hungadónan mag kumpli 13 aña despues di promé di mei i no despues di promé di ougùstùs manera tabata kustumber. Komo ku e torneo ta tuma lugá den luna di ougùstùs, mayoria hungadó ta kumpli 13 aña promé ku e torneo tuma lugá. Entrante di aña 2018, solamente hungadónan ku ta bai kumpli 11 i 12 aña mag partisipá na e torneo. E regla akí ta hasiendo su entrada kuminsando ku hungadónan ku a nanse riba i despues di promé di yanüari 2006.

Aunke ku den boka di pueblo sa yama e Little League Baseball World Series na e nòmber Little League World Series, e ta solamente unu di ocho torneo ku ta keda organisá pa e organisashon [[Little League International]]. [[File:Little League World Series, Williamsport, Pa (88633).jpg|thumb|left|Little League World Series, Williamsport, Pennsylvania]]Kada unu ta trese sea timnan [[all-star]] di beisbòl of [[sòftbòl]] di rònt mundu huntu den un di e kuater kategorianan di edat. E struktura deskribí akí ta esun ku ta kedá uzá pa e Little League Baseball World Series. E struktura ku ta keda uzá pa e otro World Series ta similar, pero tin biaha ku diferente region.

[[Kòrsou]] a titula kampion na aña 2004 i sali sub-kampion na aña 2005.


[[Category:Beisbòl]]
