[[File: Beyonce 2.jpg|200px|right]]

'''Beyoncé Giselle Knowles (Fecha di nasementu 4 di Sèptèmber 1981)''', ta un kantante i kompositor merikano di [[musika]] R&B i tambe aktris.
El a nase i a wòrdu lantá na Houston, [[Teksas]], el a asistí na varios skol di arte, i a kuminsá partisipá den konkursonan di kanto i baile for di chikitu. Beyoncé a kuminsá haña fama na final di añanan nobenta komo e kantante prinsipal di e grupo femenino Destiny's Child. Beyoncé a bende mas ku 50 miyon di CD mundialmente komo parti di e grupo aki.

Durante di e tempu ku e grupo Destiny's Child tabata inakitivo, Beyoncé a lansa su promé album komo solista titulá "Dangerously in Love" na yüni 2003. For di e album aki e dos singelnan "Crazy in love" i "Baby Boy" a posishoná nan mes na number unu riba listanan di popularidat. E album tabata unu di esnan mas eksitoso di e aña ei.
Beyoncé a gana sinku Premio Grammy riba un anochi so den e aña 2004, e eksito di e album aki a konfirm'é komo un artista kapas. 
Na aña 2005 e grupo Destiny's Child a parti for di otro i Beyoncé a lansa su di dos album komo solista "B'Day" na 2006. Riba e disko aki tabatin e eksito mundial "Irreplacable." Su di tres album, "I Am...Sacha Fierce," a wòrdu lans;a na novèmber 2008 i a trese kuné varios hit mundial manera "If I Were a Boy" i e single number unu na Merka "Single Ladies (Put a Ring on It)."

E eksito di su albumnan a hasi Beyoncé unu di e artistanan mas gustá den e indústria musikal, i husando e fama aki el a ekspand'é su karera pa inkluí aktuashon i promovedor di varios produkto. 
El a kuminsá su karera komo aktris na aña 2001 ora ku el a aparesé den e pelikula musikal ''Carmen: A Hip Hopera.'' Na aña 2006 el a hunga e ròl prinsipal den e pelikulá basá riba e musikal di Broadway ''Dreamgirls''(1981). Danki na e ròl aki el a haña dos nominashon pa premio Globo di Oro. Na aña 2004, Beyoncé a kuminsá mes marka di pañanan i a promové varios marka manera Pepsi, Tommy Hilfiger i L'oréal.


== Hubentut i Komienso di su Karera ==

Beyoncé a nase na Huston, Teksas. Yu muhe di Mathew Knowles, un manager di un kompania di grabashon eksitoso i Tina Beyincé , un diseñadó di bistí i pelukera. E tata di Beyoncé ta un merikano di desendientenan afrikano i su mama ta un kombinashon di desendientenan franses, merikano indígeno i afrikano. Beyoncé a haña e su nòmber for di su mama su fam di soltera. Esaki tabata pa e nòmber no bai pèrdí ya ku ta poko yu hòmber so tin ainda ku ta karga e nòmber Beyincé. 
Su grandinan di parti mama tabata Lumis Albert Beyincé i Agnéz Deréon. Nan tabata residente di [[Louisiana]] ku ta papia franses. E ta ruman mayó di Solage, un kantante, kompositor i aktris.

Bryoncé a asistí na e skol St. Mary's Elementary School na Teksas kaminda el a inskribí su mes den klasenan di baile inkluyendo djès i balèt. Un dia ora ku e maestra di baile tabata nùr un kantika Beyoncé a sigui kante e kantika inkluyendo e tononan haltu. Di e forma ei su talento komo kantante a wòrdu deskubrí. Ounke ku semper e tabata un mucha poko verlegen, manera su mama ta deskribiele, su interes pa kanta i duna sho a kuminsá despues di a partisipá na un konkurso di talento na skol. Asina ku el a subi esenario el a su verlegenheid a kita i e kier a bira un kantante profeshonal. Ku shete aña Beyoncé a partisipá den su promé sho di talento ofisial kantando e kantika "Imagine" di John Lennon. El a gana e kompetensia i tur hende a lanta para pa aplaudiele. Na e mesun edat prensa lokal a kuminsá presta atenshon na dje ora ku nan a menshon'é komo un di esnan nominá pa e premio The Sammy den e arte di duna sho.

Den hèrfst di aña 1990 Beyoncé a inskribí su mes den e skol Parker Elementary School, un skol ku ta atrae hopi mucha ku amor pa musika, kaminda el a presentá varios biaha ku e kor di skol. Despues el a bai e skol High School for the PErforming and Visual Arts na Houston i despues a bai Alief Elsik High School, situá den e bario di Alief. Beyoncé tabata un solista na e misa kaminda e tabata asistí yamá St. John's United Methodist Church. E tabata parti di e grupo aki pa djis dos aña so ya ku e tabata preokupá ku su karera nobo.

Ku ocho aña Beyoncé a topa La Tavia Roberson durante pruebanan di atmishon pa un grupo (di baile/kanto) di mucha muhe. Beyoncé i La Tavia huntu ku Kelly Rowland (amiga di Beyoncé) a drenta un grupo ku tabata kanta kantikanan rap i baila. Despues di algun tempu e grupo konosí komo Girl's Tyme a konsistí di seis miembro. Danki na Beyoncé i Kelly so partisipashon e grupo a haña akogida nashonal. Produktor di musika di kosta west Arne Frager, a kue un buelo i bai Houston spesialmente pa mira nan. Despues di algun tempu el a invita nan pa bini na su studio (The Plant Recording Studios) na parti nòrt di California kaminda Beyoncé su stèm tabata sentral ya ku Frager a haña ku e tabata un mucha ku talento. Komo strategia pa Girl's Tyme haña un kontrato ku un kompania di produkshon Frager a laga nan debutá komo parti di Star Search, ku tabata e programa di buskeda di talento mas konosí riba nivel nashonal na e tempu ei. Manera Beyoncé mes a atmití despues, nan a pèrde ya ku e kantika ku nan a kanta no tabata bon skohí. Beyoncé a sinti su mes desepshoná pa promé biaha den su karera pero a haña animo atrobe ora ku el a haña sa ku otro artistanan di e genero pop manera [[Britney Spears]] i Justin Timberlake tambe tabatin ekperensianan similar.

Na Aña 1995 e tata di Beyoncé ku tabata un bendedó pa e kompania Xerox na e tempu ei a kita for di trabou pa bira manager di grupo. El a establesé un kampamentu di training (bootcamp). Dor ku Matthew a stòp di traha e entrada di e famia a wòrdu partí na mitar i e preshonnan a pone ku e i su kasá mester a biba den apartamentunan diferente. Un poko tempu despues ku Kelly a drenta e grupo Matthew a inkluí La Toya Lucket den e grupo. Tambe el a disidí ku ta e kuaternan aki lo a forma e grupo. Nan a train den e pelukeria di Tina (Tina's Headliners Salon) i den e kurá patras di nan kas. Durante e tempu aki e grupo tabata e show di apertura pa konsiertonan di otro gruponan ya establesí. Tina a hasi di su banda dor di diseñá i kose e bistinan ku nan tabata lusi. Tina a sigui hasi esaki durante e era ku Destiny's Child tabata duna sho tambe. Ku e yudansa kontinuo di Matthew nan a sigui has oudishonnan dilanti di produktornan di musik i porfin a haña un kontrat ku Elektra Records, pero nan a pèrdè kontrat aki bèk promé ku nan a haña un chèns di saka nan promé album.

 
== Karera Komo Kantante i Aktris ==

''' Temporada di Destiny's Child '''

E grupo a kambia nan nòmber i has'é Destiny's Child na 1993, skogiende for di e buki di Isaias. Huntu nan a duna presentashonnan na diferente eventonan lokal i despues di a hasi esaki pa shete aña nan a haña un kontrat ku Columbia Records na final di aña 1997. Den e mesun aña ei, Destiny's Child a graba su promé kantiká asosiá ku un marka di produkshon musikal konosí. E kantika "Killing Time" tabata pa e CD di musika ku a kompaña e pelikula Men In Black ku a sali na aña 1997.

E aña siguiente a lansa su promé album ku a karga nòmber di e grupo, i for di e album aki nan tabatin nan promé hit "No, No, No". E album aki a establesé Destiny's Child komo grupo den e industria musikal. Bentanan di album aki tabata rasonabel i nan a gana tres "Soul Train LAdy of Soul Awards" pa mihó "R&B/Soul Single" pa e kantika "No, No, No", mihó "R&B/Soul Album of the Year" I mihó "R&B/Soul or RAp New Artist". Pero ta na aña 1999 nan a bira artistanan famá ora ku nan a lansa nan di dos album The Writing's on the Wall. E album aki ta kontené algun di e kantikan mas eksitoso di e grupo aki manera "Bills, Bills, Bills", e promé single ku a yega number unu riba listanan di popularidat, "Jumpin'Jumpin", i "Say My Name", kual tabata nan kanitka di mas famoso di e tempu ei i a keda nan kantika klave. E kantika "Say My Name" a gana e premio pa mihó "R&B Performance by a Duo or Group with Vocals" i e premio pa mihó kantika R&B na e Premionan Grammy na aña 2001. E album "The writing's on the Wall a bende mas ku shete miyon di kopia i a bira asina e album ku a duna Destiny's Child fama.

E grupo a hañele den algun kontroversianan publiká den varios publikashonnan, inkluyendo e pasonan legal tumá dor di La Tavia i La Toya pa kousa di kiebro di kontrat. E asuntu a kulminá despues ku Michelle Williams i Farah Franklin tabata den e vidioklip di "Say My Name", dunando e aparensia ku La Toya i La Tavia a wòrdu remplasá kaba. Ku tempu La Toya i La Tavia a bandoná e grupo ofisialmente. Despues di mas o menos sinku luna Farah tambe a disparsé for di den e grupo. Esei a bira evindente ora ku e no tabatá aparesé na presentashonnan i konsiertonan. Segun Farah el a sali pa motibu di e esfera di negativo ku tabata reina den e grupo.
Despues di a disidí ku Destiny's Child lo a sigui èksistí komo trio en bes di kuarteto nan a graba e kantika "Independent Women Part I" ku a aparesé riba e disko kompakto ku a kompañá e pelikula Charlie's Angels na aña 2000. E single tabta riba e lista di official U.S. singles chart pa 11 siman siguí, hasiendo esaki nana single ku mas èksito. E èksito aki a prueba ku Destiny's Child lo a sigui gana fama komo trio tambe meskos ku tempu nan tabata un kuarteto. E mesun aña ei La Toya i La Tavia a disidí ku nan lo a stòp e kaso hudisial kontra nan èks koleganan di grupo pero ku nan lo a sigui ku e kaso kontra nan èks manager. Tambe nan lo a stòp di papia malu di Destiny's Child publikamente. 
E di tres album di Destiny's Child, Survivor, ta papia di tur e kosnan ku e grupo a pasa dor di dje, esaki a kuminsá ku un single ku ta deskribí e susesonan. Pero e topiko di e kantika Survivor a pone La Toya i La Tavia reakshoná atrobe kreyendo ku e kantikanan tabata referí na nan. Pero na yüni di aña 2002 a yega na un kompromiso den e kaso.
[[File:Beyonce.jpg|200px|right]]

=== 2002/2004 ===
* 2003 - ''[[Dangerously in Love]]'' <small>(„Work It Out”, „'03 Bonnie & Clyde”, „Crazy in Love”, „Baby Boy”, „Me, Myself and I”, „Naughty Girl”)</small>
* 2004 - ''[[Live at Wembley]]''

* 2003/2004 - ''Dangerously in Love World Tour''
* 2004 - ''Verizon Ladies First Tour'' <small>(with Alicia Keys & Missy Elliott)</small>

=== 2005/2007 ===
* 2006 - ''[[B'Day]]'' / ''[[B'Day|B'Day Deluxe Edition]]'' <small>(„Check on It”, „Déjà Vu”, „Ring the Alarm”, „Upgrade U”, „Irreplaceable”, „Listen”, „Beautiful Liar”, „Get Me Bodied”)</small>
* 2007 - ''[[B'Day Anthology Video Album]]''
* 2007 - ''[[Irreemplazable]]'' <small>(„Irreemplazable”, „Get Me Bodied (Timbaland Remix)”)</small>
* 2007 - ''[[The Beyoncé Experience Live]]''

* 2007 - ''[[The Beyoncé Experience]]''

=== 2008/2009 ===
* 2008 - ''[[I Am... Sasha Fierce]]'' / ''[[I Am... Sasha Fierce|I Am... Sasha Fierce Deluxe Edition]]'' <small>(„If I Were a Boy”, „Single Ladies (Put a Ring on It)”, „Halo”, „Diva”, „Ego”, „Sweet Dreams”)</small>
* 2009 - ''[[Above and Beyoncé - Video Collection & Dance Mixes]]''
* 2009 - ''[[I Am... Sasha Fierce|I Am... Sasha Fierce Platinum Edition]]''

* 2009 - ''[[I AM... Tour]]''

== Referensianan ==
* FOX News. 2007-01-18. http://www.foxnews.com/story/0,2933,204978,00.html?sPage=fnc/entertainment/beyonce. Retrieved on 2008-04-12.

[[Category:Kantantenan]]
[[Category:Hendenan]]

[[af:Beyoncé Knowles]]
[[als:Beyoncé Knowles]]
[[ar:بيونسي نولز]]
[[bar:Beyoncé Knowles]]
[[be-x-old:Біёнсэй]]
[[bg:Бионсе Ноулс]]
[[bs:Beyoncé Knowles]]
[[ca:Beyoncé Knowles]]
[[cbk-zam:Beyoncé Knowles]]
[[cs:Beyoncé]]
[[csb:Beyoncé Knowles]]
[[cy:Beyoncé Knowles]]
[[da:Beyoncé Knowles]]
[[de:Beyoncé Knowles]]
[[dsb:Beyoncé Knowles]]
[[el:Μπιγιονσέ]]
[[en:Beyoncé Knowles]]
[[eo:Beyoncé Knowles]]
[[es:Beyoncé]]
[[et:Beyoncé Knowles]]
[[eu:Beyoncé Knowles]]
[[fa:بیانسه]]
[[fi:Beyoncé Knowles]]
[[fr:Beyoncé Knowles]]
[[ga:Beyoncé Knowles]]
[[gl:Beyoncé Knowles]]
[[he:ביונסה נואלס]]
[[hr:Beyoncé Knowles]]
[[hu:Beyoncé Knowles]]
[[id:Beyoncé Knowles]]
[[ig:Beyoncé Knowles]]
[[is:Beyoncé Knowles]]
[[it:Beyoncé Knowles]]
[[ja:ビヨンセ]]
[[jv:Beyoncé Knowles]]
[[ka:ბიონსე ნოულსი]]
[[ko:비욘세 노울즈]]
[[la:Beyoncé]]
[[lt:Beyoncé Giselle Knowles]]
[[lv:Bejonse Noulza]]
[[mk:Бијонсе Ноулс]]
[[mr:बेयॉन्से क्नॉलेस]]
[[nl:Beyoncé Knowles]]
[[nn:Beyoncé Knowles]]
[[no:Beyoncé Knowles]]
[[pl:Beyoncé Knowles]]
[[pt:Beyoncé Knowles]]
[[ro:Beyoncé Knowles]]
[[ru:Бейонсе]]
[[scn:Beyoncé]]
[[simple:Beyoncé Knowles]]
[[sk:Beyoncé Knowlesová]]
[[sl:Beyoncé Knowles]]
[[sq:Beyoncé Knowles]]
[[sr:Бијонсе Ноулс]]
[[sv:Beyoncé Knowles]]
[[sw:Beyoncé Knowles]]
[[szl:Beyoncé Knowles]]
[[ta:பியான்சே நோல்ஸ்]]
[[th:บียอนเซ่ โนวส์]]
[[tk:Beyoncé]]
[[tl:Beyoncé Knowles]]
[[tr:Beyoncé Knowles]]
[[uk:Бейонсе]]
[[vi:Beyoncé Knowles]]
[[zh:碧昂絲·諾利斯]]
[[zh-min-nan:Beyoncé Knowles]]
