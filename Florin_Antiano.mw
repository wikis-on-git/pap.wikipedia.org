[[File:F with hook and Florin.svg|thumb|Simbolo pa florin antiano]]
E '''Florin Antiano''' ta e nomber ofisial di e moneda di [[Kòrsou]] i [[Sint Maarten]]. E ta e susesor di e florin di [[Kòrsou i su dependensianan|Kolonia Kòrsou]], cu tabata te 1952 e moneda uza na [[Aruba]], Kòrsou, [[Boneiru]], [[Saba]], Sint Maarten i [[Sint Eustatius]]. Na Aruba e florin antiano a wordu uza te dia prome di yanüari 1986, ora a introdusi e [[florin arubiano]]. Na Boneiru, Saba i Sint Eustatius te dia prome di yanüari 2011, ora ela wordu remplaza pa [[Dollar Estadounidense|dòler merikano]]. 

E florin ta subdividí den 100 ''<nowiki/>'cent' ''(forma plural hulandes: ''centen''). Na Kòrsou i Sint Maarten, e florin antiano a keda propone pa wòrdu sustituí pa e resien krea [[florin karibense]].<ref>{{cite web|url=http://www.dushi-curacao.info/archive-2011/antilliaanse-gulden-wordt-aangehouden-in-2012.html|title=Antilliaanse gulden wordt aangehouden in 2012|date=14 September 2011|accessdate=28 September 2011|work=dushi-curacao.info|language=nl}}</ref>

== Origen di nòmber ==
Na [[Papiamentu]], e idioma ofisial di [[Aruba]], [[Boneiru]] i [[Kòrsou]], ta yama e florin antiano simplemente 'florin'<ref>Ratzlaff, Betty. </ref> E ISO-4217 code, ANG, ta derivá for di '''AN'''tilliaanse '''G'''ulden, mientras ku e signo di e moneda, NAFl, ta derivá for di '''N'''etherlands '''A'''ntilles '''Fl'''orin.

== Historia ==
Den siglo 18, e Florin Hulandes tabata sirkula den [[Antias Hulandes]]. Esaki a keda suplementa na 1794 pa un moneda krea spesifiko pa e kolonia nan Hulandes den India Oksidental. Na e momentu ei, e florin tabata wòrdu subdividi den 20 ''stuiver''.

Entre 1799 and 1828, e ''reaal'' tabata sirkula entre e isla nan, kaminda 1 reaal = 6 stuiver òf &#x200A;3,3 reaal = 1 florin. E florin Hulandes a keda re-introdusí na 1828, awor subdividi den 100 cent. Na momentu ku moneda nan a kuminsa wòrdu introdusi mas spesifikamente pa uzo den Antias, e tabata wòrdu saká bou di nòmber di Kòrsou, referiendo na kolonia Kòrsou i su dependensianan, kaminda ku e prome biyete i munt nan, denomina den moneda Hulandes, a keda introdusi na 1892 i 1900 respektivamente. E nòmber Antias Hulandes a keda introdusi na 1952.

Na 1940, despues di e okupashon [[Alemania|Aleman]] di Hulanda, e konekshon ku e moneda hulandes a keda kibrá i a introdusi un konekshon di kambio ku e dòler merikano kaminda ku 1.88585 florin = 1 dollar. E konekshon a keda adapta na 1,79 florin = 1 dollar na 1971. Atraves di tempu esaki a keda adapta na 1.77 florin = 1 dollar.

Na 1986, [[Aruba]] a haña su ''status aparte'' i a bandona Antias. Poko despues di esaki, Aruba a kuminsa saka su propio moneda, florin arubiano, kual a remplasa e florin antiano. Desde 1 di yanüari 2011 e florin a keda remplasa pa e [[Dollar Estadounidense|dòler merikano]] ($) na [[Boneiru]], [[Saba]] i [[Sint Eustatius]].<ref name="watiserveranderd">(Hulandes) Rijksoverheid.nl - [http://www.rijksoverheid.nl/documenten-en-publicaties/vragen-en-antwoorden/wat-is-er-veranderd-sinds-de-staatkundige-herindeling-van-het-koninkrijk-der-nederlanden.html Wat is er veranderd sinds de staatkundige herindeling van het Koninkrijk der Nederlanden?]</ref>

[[File:1fl.jpg|thumb|Moneda ku balor di 1 florin]]
== Monedanan ==
E siguiente monedanan ta wordu sirkulá: 1, 5, 10, 25 en 50 cent i e monedanan di 1, 2½ en 5 florin.

== Biyete ==
Na 1892, e banko sentral yama [[Banko Sentral di Kòrsou i Sint Maarten|Banko kurasoleño]] a introdusi biyete nan den denominashon di 25 i 50 cent, 1 i 2,50 florin. Esaki tabata e úniko temporada ku a saka cent na biyete. Biyete nan di 5, 10, 25, 50, 100, 250 i 500 florin a sigui na 1900. Biyete nan di 1 i &#x20;2,50 florin a keda suspende despues di 1920, pero a wòrdu re-introdusi pa gobiernu na 1942 bou di e nòmber di ''muntbiljet''.
[[File:Netherlands Antilles 10 Gulden.jpg|thumb|Biyete di 10 florin ku ilustrashon di un [[Kolibri|kolibrí]]. Karakterístika nan di seguridat ta inklui un 'surface foil tag, un 'hologram' bou di e kolibrí i un 'moiré pattern' oraño ku por mira den kontrast ku e bèrdè di e biyete.]]

Desde 1954, e nòmber di "Nederlandse Antillen" a kuminsa aparesé riba parti patras di e biyete di Banko kurasoleño, i, for di 1955, e muntbiljet (spesifikamente esun di&#x20;2,50 florin) tabata wòrdu saká bou di e nòmber di Nederlandse Antillen. Na 1962, e banko sentral su nòmber a keda kambia pa [[Banko Sentral di Kòrsou i Sint Maarten|Banko di Antias Hulandes]]. Na 1969, biyete nan ku fecha di  28 di ougustus 1967, a keda introdusi. E parti dilanti di e biyete nan aki ta ilustra e monumento di Statut na parti lenks i ta remplasa e muher sintá ku por a topa riba e biyete nan anterior i riba e parti patras por mira ilustrashon di un eskudo di arma nobo.<ref>{{Cite book|last=Linzmayer|last1=Linzmayer|first1=Owen|first=Owen|year=2012|title=The Banknote Book|url=http://www.banknotebook.com|chapter=Netherlands Antilles|location=San Francisco, CA|publisher=www.BanknoteNews.com}}</ref> Na 1970, a saka e ultimo ''muntbiljet'' den denominashon di 1 i &#x20;2,50 florin. Produkshon di e biyete di 500 florin a keda deskontinua na 1962.
{| class="wikitable" style="margin-bottom: 10px;"   
| align="center" |
| align="center" |
| align="center" |
| align="center" |
|-
|E biyete di 25 florin tin ilustrashon di un [[flamingo]]. Karakterístika nan di seguridat ta inklui un 'surface foil tag, un 'hologram' bou di e flamingo i un 'moiré pattern' bèrdè ku por mira den kontrast ku e ros di e biyete.
|E biyete di 50 florin tin ilustrashon di un andes mus. Karakterístika nan di seguridat ta inklui un 'surface foil tag, un 'hologram' bou di e andes mus i un 'moiré pattern' bèrdè ku por mira den kontrast ku e oraño di e biyete. 
|E biyete 100 florin tin ilustrashon di un suikerdiefje. Karakterístika nan di seguridat ta inklui un 'surface foil tag, un 'hologram' bou di e suikerdiefje i un 'moiré pattern' bèrdè ku por mira den kontrast ku e maron di e biyete.    
|}

{{Appendix}}


[[Category:Economia]]
