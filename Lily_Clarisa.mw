'''Lily Clarisa Henriquez''' (Aruba, 1990 of 1991) ta un declamado, [[poesia|poeta]], cantautora y escritora di [[Aruba]].

== Bida ==
Lily Clarisa Henriquez ta procedente di "Pariba di Brug", di bario di [[Cura Cabay]]. Despues di caba scol secundario y prome di continua su estudionan, el a traha un aña. Na [[Hulanda]] Henriquez ta gradua na Windesheim Universidad na [[Zwolle]] pa docente ingles. Durante su estudio e ta sigui algun tayer di poesia. 

Na 2015 Henriquez a publica su prome bundel di poema, ''Lost Love Poems''. El a introduci e buki na [[Biblioteca Nacional Aruba]] (BNA), acompaña pa diferente acto. Na 2020 e ta realisa su di dos publicacion ''Illuminated Darkness'' cu ta trata temanan manera abuso di mucha, problemanan di famia y violencia domestico. Henriquez a saca dos [[EP]]'s na 2021, ''Breathe'' y ''Illuminated Darkness'' den colaboracion cu diferente artista. Su obranan tur ta na idioma [[Ingles]]. 

Henriquez a yega di declama poemanan na varios evento na Aruba y Hulanda y a duna diferente curso di poesia pa amateurs, tanto online como den persona.<ref>{{citeer web|url=https://www.overheid.aw/actueel/nieuws_46856/item/poeziecursus-bij-de-nationale-bibliotheek_56873.html|titel=Poëziecursus bij de Nationale Bibliotheek|werk=Gobierno.aw|datum=2021|bezochtdatum=2022-04-03}}</ref> Na 2017 el a participa como contado di cuenta durante e Festival di Buki di mucha na Aruba, organisa pa BNA. El a ricibi e "Awesome Poet Award" na [[Rotterdam]] na 2020.<ref>{{citeer web|url=https://www.bibliotecanacional.aw/pages/lily-clarisa-a-gana-premio-awesome-poet-award-na-rotterdam/|titel=Lily Clarisa a gana premio “Awesome Poet Award” na Rotterdam|werk=[[Biblioteca Nacional Aruba|BNA]]|datum=2020-10-09|bezochtdatum=2022-04-03}}</ref> 

Na banda di su carera artistico, Henriquez ta traha como docente di Ingles na [[Hulanda]]. 

== Obra ==
=== Publicacion ===
* ''Lost Love Poems'' (2015)
* ''Illuminated Darkness'' (2020)
=== Discografia ===
* ''Breathe'' (EP, 2021)
* ''Illuminated Darkness'' (EP, 2021)

{{Appendix}}

{{DEFAULTSORT:Clarisa, Lily}}
[[Category:Hende]]
[[Category:Eskritor]]
[[Category:Poeta]]
[[Category:Aruba]]
