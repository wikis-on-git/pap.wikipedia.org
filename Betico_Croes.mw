{{Variante|a}}
{{Infobox dignatario
| predecessor   = 
}}
'''Gilberto François "Betico" Croes,''' (n. [[25 di yanüari|25 di januari]] [[1938]] na [[Santa Cruz]] – f. 26 di november [[1986]] na [[Utrecht]]) tawata un maestro di scol y politico [[Aruba|Arubiano]], cu a hiba un lucha pa separa [[Aruba]] for di [[Antias Hulandes]].<ref>[http://www.historiadiaruba.aw/index.php@f40option=com_content&task=view&id=68&Itemid=38  Betico Croes], Historiadiaruba.aw</ref>

== Biografia ==
Betico Croes a nace y lanta den Santa Cruz, cu semper a keda su base. El ta continua su estudio na academia pedagogico na [[Hilversum]]. E tabata e prome yiu di e famia ku a bai studia afo. Despues di a gradua pa hoofdakte na 1959, el a regresa Aruba y traha komo maestro di scol na St. Jozefschool na Santa Cruz. 

Na 1967 el a drenta politica y tabata diputado di enseñansa apunta pa [[Partido di Pueblo Arubano]] (AVP). Diferencia di vision tocante separacion di Aruba for di Antias Hulandes, e intento fracasa pa bira lider di partido y oposicion contra e poder di famia Eman, a resulta den funda [[Movimiento Electoral di Pueblo]] (MEP). Desde 1971 MEP a gana tur eleccion insular bou di lider di partido Betico Croes, kende tabata boga pa [[Status aparte di Aruba|status aparte]] di Aruba, mientras [[Antias Hulandes]] y [[Hulanda]] tabata contra e idea aki. Durante gobernacion di MEP Croes nunca kier a ocupa un puesto den gobierno, sino tabata fungi como consehero den su propio gobierno. Sinembargo entre 1979 y 1980 ela ocupa e puesto di miembro y [[presidente]] di [[Parlamento di Antias Hulandes]].

Croes ta cuminsa organisa diferente manifestacion y tabata biaha hopi afo buscando apoyo pa "status aparte". Dia 24 di april 1978 Croes ta wordo tira door di un polis.

Riba bispo di [[Status aparte di Aruba|Status Aparte]], Croes a bira victima di un accidente di trafico cu a lage den un coma. E nunca a bin mas na tino y a fayece riba 26 di november 1986 na Hulanda. E ta miho corda como e “Libertador di Aruba”.

== Wak tambe ==
* [[Dia di Betico]]
* [[Copa Betico Croes]]

{{Commonscat|Betico Croes}}
{{Appendix}}

{{DEFAULTSORT:Croes, Betico}}
[[Category:Politico di Aruba]]
[[Category:Arubano konosí]]
