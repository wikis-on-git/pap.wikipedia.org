[[File:Countries with Spanish as an official language.svg|thumbnail|Paisnan cu Spaño como idioma oficial]]

'''Spaño''' of '''Castellano''' ta un idioma Romano cu a bin como un dialecto di [[Latin]]. E ta un di e seis idioma oficial di e [[Organisacion Nacionnan Uni]]. Tras di Chines Mandarin, Spaño ta e lenga mas papia rond mundo y hopi hende tin e como idioma di cas, idioma materno. E ta oficial den varios organisacion mundial, entre otro, [[Union Europeo]], Union Africano, Organisacion di Estados Unidos, NAFTA, Caribbean Community y tambe e tawata den Tratado di Antartica. Mas cu 500 miyon di hende por papia Spaño y ta e lenga mas studia rond mundo banda di Ingles. 
Ta bisa cu Spaño ta e di tres lenga mas uza den internet. 
Manera tur idioma Romano, Spaño a evoluciona cu tempo, e ta bin mas tanto di [[Latin Vulgar]].


E [[Imperio romano|Romanonan]] a introduci [[Latin]],e basis pa tur lenga romano,na e peninsula Iberico durante e di dos [[Guerranan Punico|Guerra Punico]] rond di 210 BC. Durante  5 AD.,e vandalnan Germanico,Suevi, Visgodonan  y otro gruponan di [[Oost Europa]] a invadi Hispania.Pa motibo di e conkista di Spaña na man di e Moornan, e idioma [[Arabi|Arabico]] a influensia Spaño. E idiomanan di tur e invadornan a influensia Spaño grandemente.
Spaño Moderno, cu e ajustacion di e consonantenan (Reajuste de las sibilantes) a nace den siglo diescinco. E lenga ta sigui adopta palabra di otro idioma manera Ingles, Griego etc y tambe ta bini cu palabra nobo. A tuma Castellano tambe den e [[Merca|Continente Mericano]] y tambe na [[Africa]] y [[Asia Pacifico]] via e expansion di e Imperio Spaño entre siglo diescinco y diesnuebe.

[[Mexico]] ta contene e cantidad mas grandi di hablantenan di Spaño na mundo.

[[Category:Lenganan]]
