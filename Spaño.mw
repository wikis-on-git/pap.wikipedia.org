'''Spaño''' of '''Castellano''' ta un idioma Romano cu a bin como un dialecto di [[Latin]]. E ta un di e seis idioma oficial di e [[Organisacion Nacionnan Uni]], tras di Chines Mandarin ta e lenga mas papia rond mundo y tin masha hopi mes cu tini como idioma di cas, idioma materno. E ta oficial den varios organisacion mundial, entre otro, [[Union Europeo]], Union Africa, Organisacion di Estados Unidos, NAFTA, Caribbean Community y tambe tawata den Tratado Antartico. Mas cu 500 miyon di hende por papia Spaño y ta e lenga mas studia rond mundo band'i Ingles. Ta bisa cu Spaño ta e di tres lenga mas uza den internet. Manera tur idioma Romanco, Spaño a evoluciona cu tempo, e ta bin mas tanto di [[Latin Vulgar]].


[[Latin]], e basis pa tur lenga romano incluyendo Spaño, nan a introduci na e peninsula Iberico door di e [[Emperio Romano|Romanonan]] durante e [[Di Dos Guera]] di punic rond di 210 BC. Durante siglo 5 despues di [[Cristo]], Hispania a wordo invadi door di vandallnan Germanico, Suevi, Visgothsnan anto otro hende di [[Oost Europa]]. Despues di e conkista di Spaña dor di e Moornan e lenga [[Arabico]] a haña influensia den spaño. 

Spaño Moderno cu e adjustmento di e consonantenan (Reajuste de las sibilantes) cu a cuminsa na siglo 15. E lenga ta sigui adopta palabra di otro idioma manera Ingles, Griego etc y tambe ta bini cu palabra nobo. Castellano a wordo tuma tambe na e [[Merca|Continente Mericano]] y tambe na [[Africa]] y [[Asia Pacifico]] cu e expancion di e [[Imperio Spaño]] entre di e siglo 15 y e siglo 19.
[[Mexico]] ta contene e cantidad mas grandi di papiado di Spaño na mundo.

[[Category:Lenganan]]
