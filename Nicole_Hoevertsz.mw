{{Variante|a}}
{{Infobox dignatario
| predecessor = Anita DeFrantz
}}
'''Nicole Hoevertsz''' (n. [[30 di mei (fecha)|30 di mei]] [[1964]] na [[Aruba]]) ta un ex-landado sincronisa y  dirigente deportivo [[Aruba]]no. Ela participa na Weganan Olimpico di Zomer na [[Los Angeles]] bou di e bandera di [[Antias Hulandes]]. Desde 2017 e ta miembro di e directiva ehecutivo di [[Comite Olimpico Internacional]] (COI) y na 2021 a keda elegi como vice-presidente.<ref name="profile">{{en}}[http://www.olympic.org/mrs-nicole-hoevertsz  IOC profile Mrs. Nicole Hoevertsz], COI. Recupera 20 juli 2021.</ref>

== Biografia ==
Nicole Hoevertsz ta yiu di Dolf Hoevertsz di Aruba y Marie-José Smarius di [[Limburg]], [[Hulanda]]. Su tata tabata rector di [[Colegio Arubano]] di 1979 te 1993, unda na 1982 ela obtene su VWO-diploma.<ref>{{nl}}[https://resolver.kb.nl/resolve?urn=ddd:010640696:mpeg21:a0074 Personalia], Amigoe, 5 juli 1982. Recupera 20 juli 2021.</ref> Ela continua su estudionan na [[Universidat di Kòrsou|Universidat di Antias Hulandes]] y a cambia despues pa [[Universidat di Leiden]]. Aki ela gradua cu titulo di [[maestria]] den ley, specialisando den derecho internacional.

Na 1991 e ta inicia su carera profesional como consehero huridico na departamento di Relacionnan Exterior di gobierno di Aruba. Como tal ela presidi na 1992 e Comision Derechonan Humano di Aruba (MCA). Entre 1994 y 1996 ela fungi como secretario interino di [[conseho di minister]] di Aruba y tabata e prome muhe den e posicion aki.<ref name="profile"/> E tabata consehero huridico di minister-presidente di Aruba di 1997 te 2001 y a regresa despues pa departamento di Relacionnan Exterior. Durante e prome y di dos gabinete [[Mike Eman]] (2009-2017) Hoevertsz ta asumi e funcion di secretario di conseho di minister.

=== Carera deportivo === 
Den landamento sincronisa Hoevertsz a sali campeon di Aruba multiple biaha. E tabata practica landamento sincronisa cu "The Barracudas", un club deportivo funda na 1970. Entre 1973 y 1984 ela participa na competencianan regional y internacional y a sa di gana varios campeonato (hubenil) Arubano y Antiyano. E punto culminante di su carera deportivo tabata su participacion na [[Weganan Olimpico 1884|Weganan Olimpico di 1984]] na Los Angeles, e prome biaha cu landamento sincronisa e keda admiti como wega olimpico. Den e "duet" huntu cu Esther Croes e ta logra e di 18 lugar.<ref>{{en}}[https://web.archive.org/web/20120407063721/http://www.sports-reference.com/olympics/athletes/ho/nicole-hoevertsz-1.html Profiel riba sports-reference.com]. Recupera 20 juli 2021.</ref> Cu su experiencia Hoevertsz a bira activo como trainer den decada 80 di siglo 20 y ademas tabata duna curso na principiante di lantamento sincronisa y di coaching. Bou su guia tabata organisa shownan na diferente hotel cu e clubnan di landamento sincronisa, entre nan "The Barracudas" y "Aruba Dolphins". Na e [[Weganan Olimpico 1988|Weganan Olimpico di 1988]] e tabata coach di e team di landamento sincronisa di Aruba na [[Seoul]] pa [[Comite Olimpico Arubano]] (COA).<ref>{{nl}}[https://resolver.kb.nl/resolve?urn=ddd:010642804:mpeg21:a0090 Waardig in Seoul present], Amigoe, 5 oktober 1988. Recupera 20 juli 2021.</ref>

Riba tereno di dirigente deportivo na Aruba Hoevertsz a ocupa varios posicion. Desde 1991 Hoevertsz ta secretario-general di Arubaanse Zwembond y desde 1998 secretario-general di Comite Olimpico Arubano (COA). E mesun aña e ta bira presidente di comision di deporte femenino pa e Organisacion Pan-Americano di Deporte (PASO) y ta canciller di PASO desde 1999. E tabata co-fundador y secretario di directiva di Instituto di Medicina pa Deporte di Aruba (ARUMEDE), lanta na 1992.<ref>{{nl}}[https://resolver.kb.nl/resolve?urn=ddd:010644318:mpeg21:a0100 Oprichting ARUMEDE], Amigoe, 29 januari 1992. Recupera 20 juli 2021.</ref>

=== Actividadnan dentro COI === 
Na 2006 Hoevertsz ta keda elegi miembro di Comite Olimpico Internacional. Ela traha den diferente comision, manera comision di deporte femenino (2003-2013), comision di relacionnan internacional (2009-2015), comision di hurisprudencia (2014-2015), comision di deporte y ley (2014-2015), y desde 2015 ta traha den comision di audit, solidaridad olimpico y asuntonan huridico.

Na 2017 ela keda elegi como miembro di directiva ehecutivo di COI.<ref>{{nl}} Jan Volkers, [https://www.volkskrant.nl/sport/zonder-ellebogen-te-gebruiken-klimt-nicole-hoevertsz-naar-top-internationaal-olympisch-comite~b2c8b133/ Zonder ellebogen te gebruiken klimt Nicole Hoevertsz naar top Internationaal Olympisch Comité], De Volkskrant, 18 september 2017. Recupera 20 juli 2021</ref> Den e funcion aki Hoevertsz ta desplega rolnan importante, entre otro como presidente di e Comision di Coordinacion pa e Weganan Olimpico di Los Angeles 2028 y vicepresidente di e Comision di Coordinacion pa e Weganan Olimpico di [[Paris]] 2024. Nicole tambe tabata presidi e Comision di Atletanan Olimpico di Rusia cu, relaciona cu e escandalo di doping den cua e autoridadnan gubernamental di Rusia tabata envolvi, tabata tin na su encargo pa finalisa reglanan y regulacion pa participacion di e atletanan den Weganan Olimpico di Invierno na [[PyeongChang]] 2018.

Durante un reunion di COI na Tokio dia 20 di juli 2021 ela keda elegi como vice-presidente di COI despues cu ela postula cu mes como unico candidato pa sigui Anita DeFrantz.<ref>[https://www.noticiacla.com/news/22927 Miembro di COA postula pa vice presidente Comite Olimpico Internacional], NoticiaCla, 19 juli 2021. Recupera 20 juli 2021.</ref><ref>[https://nos.nl/tokyo2020/artikel/2390150-arubaanse-hoevertsz-nieuwe-vicevoorzitter-ioc-droom-van-meisje-van-een-klein-eiland  Arubaanse Hoevertsz nieuwe vicevoorzitter IOC: 'Droom van meisje van een klein eiland'], NOS, 21 juli 2021. Recupera 21 juli 2021.</ref>

Na 2018 Nicole Hoevertz tabatin e honor di ta un di e coredonan cu e antorcha pa weganan olimpico di invierno na [[Sur Korea]].

== Honor ==
* 1991 Jaycees di Antias Hulandes
* 1992 Comite Olimpico Arubano

{{Commonscat|3=S}}
{{Appendix|refs|2=
* {{Tradukshon for di otro Wikipedia|idioma=de|oldid =206998790|titulo=Nicole Hoevertsz}}
{{References}}
}}

{{DEFAULTSORT:Hoevertsz, Nicole}}
[[Category:Deporte na Aruba]]
[[Category:Hendenan]]
[[Category:Arubano konosí]]
