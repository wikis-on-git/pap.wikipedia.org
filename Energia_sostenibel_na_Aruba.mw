{{Variante|a}}
[[File:Windpark Vaderpiet.jpg|thumb|Parke di turbina di biento na Vader Piet]]
'''Energia sostenibel na Aruba''' ta data di inicio di siglo 21. E transicion di energia fossiel pa energia sostenibel a wordo poni en marcha dor di e continuo aumento di e preis di zeta pa operacion di e planta di energia y awa, Water- en Energiebedrijf Aruba NV (WEB). WEB a cuminsa busca tecnologianan alternativa cu ta viabel y cu ta hisa eficiencia den produccion di awa potabel y generacion di electricidad. Esaki a resulta den proyectonan den area di energia di biento y energia solar.

== Energia di biento ==
=== Proyecto Vaderpiet ===
E desaroyo di un parke di turbina di biento ta cuminsa na 2004. Na aña 2009 a completa construccion di e prome parke di biento na Vaderpiet, na costa nort di Aruba. E facilidadnan ta consisti di 10 molina y por produci un maximo di 30MW. E compania Windpark Vader Piet N.V. ta exploita e facilidadnan y ta bende e coriente produci den e parke na WEB.

=== Proyecto Urirama ===
Den september 2011 WEB y Windpark Vader Piet N.V. a firma un carta di intento cu proposito pa investiga e desaroyo di un parke di biento na Urirama den bario di [[Alto Vista]]<nowiki/> na Noord. Na juli 2012 e instituto di investigacion [[Hulanda|Hulandes]], ''Keuring van Electrotechnische Materialen Arnhem (KEMA),'' a publica un investigacion tocante e impacto social y ambiental cu e molinanan den un parke di biento lo tin riba e bario. Den luna di november 2012 Parlamento di Aruba a ricibi conseho adicional limita for di ''Commissie voor mileueffectrapportage'' riba e posibel efectonan negativo cu zonido, refleccion di luz y sombra di e instalacion por tin den vecindario.<ref>[http://www.commissiemer.nl/actueel/2012november/gezondheidseffectenwindparkuriramagoedbeschreven Gezondheidseffecten Windpark Urirama goed beschreven] ''Commissie Mileueffectrapportage''. 8 november 2012. Recupera 21 november 2017</ref><ref>Ir. P. van der Boom, Drs. S.J. Harkema, Drs. J.G.M. van Rhijn, Dr. F. Woudenberg (8 november 2012). [http://www.commissiemer.nl/docs/mer/diversen/windpark_urirama_definitief.pdf Advies Windpark Urirama Aruba] (PDF). ''Commissie voor Mileueffectrapportage''. Recupera 21 november 2017</ref> Riba 6 di november 2013 Parlamento di Aruba a aproba e proposito pa e construccion di un parke di biento di 24 MW consistiendo di 8 molina di e tipo ''Vestas V90'' cada un cu un capacidad di 3 MW y un haltura 84m sin conta e molina. Riba 29 di april 2014 Gobierno di Aruba a entrega e permiso di ley pa causa molester ''(hinderwetvergunning)'' na Windpark Urirama N.V., locual ta necesario pa por opera e facilidadnan legalmente. E siguente dia WEB y Windpark Urirama N.V. a firma un acuerdo pa e compra y benta di e coriente cu wordo produci den e parke. E proyecto a ricibi hopi protesta y atencion di media debi na e area cu construccion mester a tuma lugar. Algun habitante di Alto Vista a bay corte pa purba stop e construccion. Organisacionan pa proteccion di naturalesa manera Aruba Birdlife Conservation, Rainbow Warriors y Stimaruba a declara nan oposicion pa e proyecto .<ref>[https://www.wind-watch.org/news/2012/05/18/protest-windmills-at-urirama-increases/ Protest Windmills Urirama increases]. ''Amigoe'' (12 mei 2012) via ''National Wind Watch''. Recupera 5 december 2017</ref>Desde luna di mei 2015 e proyecto a haña contratiempo debi na e molinanan. E suministrador di e molina a stop produccion di e molina di 3MW y lo mester pidi di un tipo di molina nobo, ''Vestas V112'', cu un capacidad di 3.3MW. Tempo cu esaki a bin na cla e permiso pa e ocho molinn di 3MW a ser pidi caba y huez a dicta cu pa uza molina di 3.3MW mester cuminsa cu proceso pa permiso di nobo.<ref>Rasmijn, Ariën (25 mei 2015). [https://caribischnetwerk.ntr.nl/2015/05/26/proces-hindervergunning-windmolenpark-urirama-moet-overnieuw/ Proces hindervergunning Windmolenpark Urirama moet opnieuw.] ''NTR Caribisch Netwerk''. Recupera 28 november 2017</ref> Riba 1 di juni 2018 Conseho di Minister a dicidi pa no otorga e permiso di ley pa causa molester (''hinderwetvergunning)'' na Windpark Urirama N.V. asina poniendo un stop definitivo riba e proyecto aki. E posibilidad ta existi cu e molinanan cu tawata destina pa e tereno na Urirama lo wordo uza na e tereno na Vader Piet.<ref>Rasmijn, Ariën (1 juni 2018). [https://caribischnetwerk.ntr.nl/2018/06/06/nieuwe-windturbines-van-urirama-naar-vader-piet/ Nieuwe windturbines van Urirama naar Vader Piet]  ''NTR Caribisch Netwerk.'' Recupera 20 september 2018</ref>

== Energia solar ==
=== Proyecto Aeropuerto Internacional Reina Beatrix ===
Durante aña 2015, na Aeropuerto Internacional Reina Beatrix, e prome parke solar riba e isla a wordo construi. E structura cu ta cubri henter e parking lot principal di e aeropuerto, ta consisti di 14,400 modula fotovoltaico solar. E parke por produci un total di 3.3MW, suficiente energia pa suministra mas o menos 1500 cas cu coriente for di un fuente sostenibel.<ref>[https://www.crooncaribe.com/solar-power-park-reina-beatrix-airport-aruba Solar Power Park Reina Beatrix Airport Aruba]. ''Croon Caribe''. Recupera 5 december 2017</ref>Na 2017 e construccion di un di dos parke solar riba e isla a cuminsa den districto di San Nicolas, riba un tereno cu antes tabata propiedad di Refineria di Aruba. Un parke cu lo por produci 5.9MW, e lo cubri un area di mas o menos 91,000 meter cuadra. E finalisacion di construccion ta proyecta pa maart 2018.

{{Appendix}}

[[Category:Teknologia]]
