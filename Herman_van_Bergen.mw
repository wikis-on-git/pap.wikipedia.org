{{Variante|c}}
{{Infobox Artista
| birthname        = Herman van Bergen
| image            = Herman van Bergen.jpg
| birthdate        = {{Birth year and age|1953}}
| lugar_nanse      = Nijmegen
| nationality      = Hulandes
| training         = ArtEZ Arnhem, Hulanda
| known_for        = [[Katedral di sumpiña]]
| field            = Pintura<br />Eskultura<br />Media nobo
| movement         = Arte sumpiña
| awards           = [[Premio Cola Debrot]]
| website          = {{URL|hermanvanbergen.com}} 
}}
'''Herman van Bergen''' (n. [[24 di aprel]] [[1953]] na Nijmegen) ta un artista plástiko multidisiplinario [[Kòrsou|kurasoleño]]-[[Hulanda|hulandes]].

== Biografia ==
Na e edat hoben di nuebe aña Van Bergen a kuminsa siña pinta na Vrije Academie di Nijmegen, unda ela keda te su 17 aña pa despues kontinua su estudio na akademia di arte, ArtEZ, na Arnhem. Despues di gradua na 1978 ela sigui ku estudio den antropologia na universidat di Nijmegen. Aña 1989 e ta muda pa Kòrsou, unda ela bira konosi pa su kuadranan i kalender di arte,<ref>[https://www.delpher.nl/nl/kranten/view?cql%5B%5D=%28date+_gte_+%2201-01-1618%22%29&cql%5B%5D=%28date+_lte_+%2231-12-1995%22%29&cql%5B%5D=ppn+any+%28863860281+OR+840847114+OR+376311975%29&query=+%22herman+van+bergen%22&coll=ddd&redirect=true&identifier=ddd:010642817:mpeg21:a0071&resultsidentifier=ddd:010642817:mpeg21:a0071  Curaçao is de inspiratiebron voor Herman van Bergen], Nel Casimiri, Amigoe, 20 oktober 1988</ref><ref>[http://curacao-art.com/artists/herman-van-bergen  Herman van Bergen], Curaçao-art.com, 6 aprel 2012</ref> i komo ilustradó di buki, pero mas tanto pa su obranan di arte traha ku tak'i sumpiña di e mata [[wabi]], e asina yamá ''arte sumpiña''. Van Bergen a inisiá pa traha ku e material aki dia ku ela partisipa na un workshop di arte internashonal unda e mester a usa materialnan natural.<ref name="Gulmans">Gulmans, p. 111</ref>

Desde 1987 tin eksposishon di su kuadranan na [[Hulanda]], [[Antias Hulandes]] i [[Suriname|Surnam]]. Van Bergen a partisipa tambe na bários eksposishon kolektivo, manera Auto Retrato Nobo na [[Aruba]] (1999), San Sebastion na Maracaibo (2000), Art Center Delft (2000) i Watamula International Artist Workshop na [[Lanthùis Knip]] (2000).<ref>[https://www.hermanvanbergen.com/index.php?topic=artist_en Wepsite personal], Hermanvanbergen.com</ref>
[[File:Kathedraal van doornen 2.jpg|thumb|left|180px|[[Katedral di sumpiña]] (2020)]]
Na 2012 su skulptura di sumpiña ''El Indjan'' ta sali premiá den top-sinku durante e eksposishon di Artprize na Michigan.<ref>[https://www.artprize.org/herman-van-bergen Herman van Bergen], Art Prize, 16 september - 4 oktober 2020</ref><ref name ="Gulmans"/> Na 2013 e obra di sumpiña ''Beso di kunuku (The Kiss)'' a keda entregá komo regalo ofisial na [[Rei Willem-Alexander]] i [[Reina Máxima]] durante nan bishita di introdukshon na Kòrsou. Na 2013 su obra plástiko ''Islas Inútiles'' a partisipa na e eksposishon  "Reino Tropikal" ''(Tropisch Koninkrijk)'' na museo "de Fundatie", Zwolle na okashon di 200 aña di [[Reino Hulandes]].<ref>[https://twitter.com/museumfundatie/status/414305806193295360 Tropisch van eigen bodem ], Museum de Fundatie riba Twitter, 21 desember 2013</ref> Di 2012 pa 2020 ela traha riba su obra magno, e ''[[Katedral di sumpiña]] (Cathedral of Thorns)'' den kura di [[Lanthùis Bloemhof]] na [[Willemstad]].

== Distinkshon ==
Na 1998 Van Bergen tabata ganadó di e premio pa originalidat na e eksposishon di arte lokal na [[Museo di Kòrsou]]. Na 2016 ela risibí e [[Premio Cola Debrot|premio Colá Debrot]] pa su obra kompleto i pa su kontribushon na desaroyo, estudio i konsientisashon di arte na Kòrsou. Na tal okashon a tene un ekshibishon di su obranan na Lanthùis Bloemhof.

== Link externo ==
* [https://www.hermanvanbergen.com Wepsite ofisial di Herman van Bergen]
* [https://cathedralofthorns.com  Wepsite di obra Katedral di sumpiña]

{{Commonscat}}
{{Appendix|refs|2=
* {{Tradukshon for di otro Wikipedia|idioma=nl|oldid =56674219|titulo=Herman van Bergen (beeldend kunstenaar)}}
{{References}}
;Lista di fuente
* Jan Gulmans, Beeldende kunst van Curaçao, Aruba, Bonaire, Saba, Sint Eustatius en Sint Maarten. LM Publishers (2019). ISBN 978-94-6022-473-7
* [https://www.volkskrant.nl/kijkverder/v/2019/op-curacao-staat-een-kathedraal-van-zon-25-miljoen-doornen~p19346 Op Curaçao staat een kathedraal van zo’n 25 miljoen doornen], Kees Broere, De Volkskrant, 25 desember 2019
}}

{{DEFAULTSORT:Bergen, Herman van}}

[[Category:Ganador premio Cola Debrot]]
[[Category:Hendenan]]
[[Category:Arte na Kòrsou]]
