'''Anti-dumping''' ta un tipo di belasting riba importashon pa evitá ku un produkto den un pais ta wòrdu bendé na un preis muchu mas abou ku e preis na e pais di orígen. 
Eksportadónan por hasi esaki na momentu ku nan kier drenta merkado di un pais òf si nan kier sali for di nan merkansia. E belasting aki ta un imposishon ku ta protehé e merkado di e pais konserní. 

Pa tuma sierto medidanan asina aki paisnan a sera diferente akuerdo ku otro. Por pensa akinan riba e asina yamá ''‘’Algemene Overeenkomst betreffende Tarieven en Handel’’''(Kontrato general enkuanto tarifanan i komersio) di [[WTO]]. E kontrato (1994) aki ta kontené palabrashonnan detayá tokante e manera di kalkulashon di e impuesto, e prosedura pa kuminsá un investigashon riba [[dumping]], medidanan ku por wòrdu tumá, imposishon i kobransa di e impuesto aki, e durashon i revishon di e medidanan tumá i e publikamentu di informashon tokante e investigashon riba dumping. 

==Union Oropeo i Anti-dumping==
Paisnan ku ta forma parti di Oropa tambe a sera konvenio pa kombatí dumping. E reglamentu básiko ta trata e siguiente puntonan:
*Prinsipionan: e derechi aki por keda imponé riba tur produkto kaminda dumping ta tuma lugá, si esaki ta hasi daño na komersio oropeo. E produkto su preis di eksportashon mester ta mas abou ku preis normal riba merkado, pa papia di dumping. E pais ku ta eksportá ta ser konsiderá e pais di orígen. 
*Komparashon preis normal i preis di eksportashon: pa papia di dumping mester kompará preisnan. E areglo di anti-dumping ta kontené tur e métodonan pa determiná e preisnan. Faktornan ku ta hunga un ròl aki por ta entre otro spesifikashon di e produkto, [[derechi di importashon]], impuestonan indirekto, deskuentonan, komersio, kostonan di transporte, seguro i kargo, komishonnan di benta i konvershon di [[divisa]]. 
*Determinashon di eventual dañonan: pa determiná si dumping ta hasi daño na un industria en partikular, mester tene kuenta akinan ku e volúmen di e importashon i e efektonan pa e preis di e produkto lokal.
*Prosedura: e prosedura ku mester enkaminá serka un presunto dumping konosé 6 fase:
#Inisio di e prosedimentu 
#E investigashon mes
#Medidanan preliminar
#Seramentu di un akuerdo ku e eksportadó
#Finalisá sin ningun medida òf imposishon di e derechi di anti-dumping definitivamente
#Opshon di pago
*Forsa retro aktivo: si e imposishon bira definitivo por konsiderá tambe di imponé belasting riba produktonan ku a wòrdu eksportá promé ku e fecha efektuá.

==Linknan eksterno==
*[http://www.wto.org/english/docs_e/legal_e/19-adp.pdf Akuerdo di Anti-dumping 1994 na Ingles]
*[http://ec.europa.eu/trade/tackling-unfair-trade/trade-defence/anti-dumping/index_en.htm Portal ofisial di Komishon Oropeo di Anti-dumping]


[[category:Impuesto]]
[[Category:Komersio]]

[[bg:Дъмпинг]]
[[cs:Dumping]]
[[de:Dumping]]
[[en:Dumping (pricing policy)]]
[[eo:Dumpingo]]
[[es:Dumping]]
[[et:Dumping]]
[[fa:دامپینگ]]
[[fr:Dumping]]
[[hi:डंपिंग (मूल्य निर्धारण नीति)]]
[[it:Dumping]]
[[ja:不当廉売]]
[[kk:Утоғытпалау]]
[[ko:덤핑]]
[[lt:Dempingas]]
[[mk:Дампинг цени]]
[[nl:Anti-dumpingrechten]]
[[no:Økonomisk dumping]]
[[pl:Dumping]]
[[pt:Dumping]]
[[ro:Dumping]]
[[ru:Демпинг]]
[[sk:Tovarový damping]]
[[uk:Демпінг]]
[[vi:Bán phá giá]]
[[zh:傾銷]]
