'''Siensia''' (for di e palabra na latin "scientia" lokual ta nifiká [[konosementu]]) ta e esfuerso pa komprondé, òf pa kompronde na un manera mihó, kon e [[mundu]] [[físiko]] ta funshoná, ku [[evidensia]] observabel komo e base di e komprondementu ei.
E ta wòrdu hasí pa medio di observashon di [[fenómenonan]], i/òf dor di [[eksperimentashon]] ku ta purba di simulá eventonan bou di kondishonnan kontrolá. 

Siensia kontemporaneo ta dividi den tres klase; siensia natural, ku ta studia e universo fisiko; siensia sosial, ku ta studia hende i sosiedatnan anto siensia formal, ku ta e estudio di matematika i logika. Siensia formal ta wordu ekslui tin bia, komo ku e no ta basa riba evidensia emperiko. Diferente tereno ku ta utilisa siensia manera ingeneria i medisina yama aplikashon di siensia. 

== Historia di siensia ==
''Artíkulo prinsipal: [[Historia di Siensia]]''

Na siglo diesocho, siensia ku [[filosofia]] natural no tabata masha sinonimamente relashoná ku otro, pero despues esei a kambia ora ku direktamente nan a uza lokual despues a bira formalmente konosí komo e método sientífiko, lokual nan a anteriormente desaroyá durante di medio siglo y kuminsamentu di e periodo moderno den [[Europa]] i e Medio Oriente (tira un bista riba [[Historia di e método sientífiko]]).

== Metodo Sientifiko ==
E metodo sientifiko ta un metodo ku ta buska splikashon den e mundu natural den un manera ku ta reprodusibel. E metodo sientifiko ta kuminsa ku un hipotesis of un idea ku lo por splika e fenomeno en buskeda. E splikashon lo por hasi predikshonnan ku ta falsifikabel ku ta komprobabel dor di evidensia eksperimental i observashon. E predikshon mester ta pone prome ku e eksperimento of obervashon tuma luga. Si e resultadonan di e eksperimento of oberservashon no kuadra ku e predikshon, ta nifika ku mester adapta e hipotesis of idea, i den sierto kaso rechasa tur dos kompleto. Ounke ku e resultadonan no kuadra ku e hipotesis, progreso a tuma luga. Por hasi esaki dor di studia fenomeno natural, pero tambe dor di krea e fenomeno aki bou di kondishonnan kontrola ku ta apropia pa e disiplina ku ta trata. Eksperimentashon ta hopi importante komo ku e ta yuda establese un relashon kausal (pa evita e relashon di korelashon).{{Siencia}}

[[Category:Siensia]]
