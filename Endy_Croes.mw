{{Variante|a}}
{{Infobox person 
| name          = Endy Croes
| image         = Endy Croes 2021 11 19 24 344000.jpeg
| caption       = Endy Croes (2021)
| term          = 20 di september 2021 - presente
| monarch       = [[Rei Willem-Alexander]]
| predecessor   = Rudy Lampe (enseñansa)<br/ > [[Danguillaume Oduber]] (deporte)
| birth_date    = {{Birth date and age| | | }}
| occupation    = Minister di Enseñansa y Deporte
| party         = [[Movimiento Electoral di Pueblo]] (MEP)
}}
'''Jan Hendrik (Endy) Croes''' (n. [[1968]] na [[Aruba]]) ta un politico [[Aruba|Arubiano]] y minister di Enseñansa y Deporte desde 2021. Entre 2017 y 2021 e tabata miembro di [[Parlamento di Aruba]] pa partido [[Movimiento Electoral di Pueblo|MEP]].

== Bida ==
Endy Croes a lanta den districto di [[Santa Cruz]] y ta un di e cuater yiu di Sofia Theresita Rasmijn y Everaldo Benedicto (Efe) Croes, comerciante.<ref>[https://resolver.kb.nl/resolve?urn=KBDDD02:000214408:mpeg21:a0062 Anuncio], Amigoe (27-10-1962). Recupera 23-11-2021.</ref><ref name="Endy">[https://arubanative.com/2021/10/07/ken-ta-nos-minister-di-ensenansa-y-deporte-endy-croes/  Ken ta nos minister di Enseñansa y Deporte, Endy Croes], Arubanative.com (07-10-2021). Recupera 23-11-2021.</ref> Den su hubentud e tabata practica deporte; e deporte di softball y [[Beisbòl|baseball]] tabata su pasion. Na Hulanda e ta obtene na 1989 su MBO como analista kimico y na 1991 su "Associate Degree" den mesun ramo. Bek na Aruba e ta traha den refineria Coastal di 1991 pa 2001, despues di cual e ta bira empresario lantando varios negoshi. Entre 2001 i 2010 e tabata director general di [[Fundacion Lotto pa Deporte]] (FLPD), despues di e sirbi varios aña como miembro di directiva di FLPD, tanto den funcion di vicepresidente como presidente. <ref>[https://aruba.nu/2021/10/discussie-rond-minister-endy-croes-luwt-niet/  Discussie rond minister Endy Croes luwt niet], Aruba.nu (04-10-2021). Recupera 23-11-2021.</ref> Den e epoca aki Croes tabata promotor di evento y a ocupa diferente posicion como dirigente deportivo, local y internationalmente. Banda di presidente di Aruba Softball Bond el a keda eligi den directiva di Confederacion Mundial di Baseball Softball (WBSC) na 2009; Confederacion Pan Americano di Softball (CONPASA) y Confederacion Anglo-Caribense di Softball (ECASC) na 2010 y Confederacion Suramericano di Softball (CONSURSA) na 2011.<ref name="Endy"/>

Na 2013 Croes a debuta como candidato number 13 riba e lista di MEP den eleccion parlamentario, obteniendo 504 voto personal. Na eleccion di 2017 e ta logra drenta [[Parlamento di Aruba]] y na juni 2021 ta mantene su asiento logrando 1.006 voto personal. Cu formacion di [[gabinete Wever-Croes II]] e ta wordo nombra minister di Enseñansa y Deporte y ta huramenta dia 20 di september 2021.

Croes ta casa cu Dilaila Odor y ta tata di shete yiu.<ref name="Endy"/>

== Asunto FLPD ==
Na 2010 Croes, director general di Fundacion Lotto pa Deporte, ta wordo retira pa medio di un decreto di huez basa riba un rapport di investigacion di accountants Ernst & Young Aruba (EY) alegando irregularidadnan financiero.<ref>[https://antilliaansdagblad.com/aruba/19522-ey-aruba-op-vingers-getikt EY Aruba op vingers getikt], Antilliaans Dagblad (21-05-2019). Recupera 23-11-2021.</ref> Na 2015 Croes ta entama un caso contra EY pa actonan ilegal, cual demanda ta wordo honra den Corte di Apelacion na 2018. Ta keda constata cu durante e investigacion a comete fayonan, entre otro dor di no atene na e procedura di skucha tur dos banda. Apesar cu e veredicto tambe a wordo ratifica den Corte di Casacion, EY a keda mantene su posicion tras di e contenido di su rapport.<ref>[https://antilliaansdagblad.com/aruba/19535-ey-aruba-volhardt-inhoudelijk  EY Aruba volhardt inhoudelijk], Antilliaans Dagblad (23-05-2019). Recupera 23-11-2021.</ref> Desde 2019 Croes tin un caso hudicial andando contra EY pa daño y perjuicio.<ref>{{nl}}[https://nederlands.24ora.com/2021/05/24/endy-croes-eist-schadevergoeding/  Endy Croes eist schadevergoeding], 24ora.com (24-05-2021). Recupera 27-11-2021.</ref>


{{Appendix}}

{{DEFAULTSORT:Croes, Endy}}
[[Category:Politico di Aruba]]
[[Category:Hendenan]]
