[[image:Willemstad brug.JPG|thumb|Koningin Julianabrug]]
'''Koningin Julianabrug''' ta un [[brug|brùg]] di 55 [[meter]] di altura. E ta pasa over di [[Bahia di Santa Anna]] na [[Willemstad]], kapital di [[Korsou|Kòrsou]] i ta konektá [[Punda]] i [[Otrobanda]] ku otro. E brùg a habri na [[1974]]pa tráfiko. E brùg a wòrdu trahá pa konektá e 2 bandanan di siudat na otro, asina tráfiko baiendo di parti ost pa parti wèst i kontrali no mester pasa rònt di e Bahia di Schottegat. Esaki mester a sosodé ora e Emmabrug a pèrdè funshon di brùg di tráfiko. 

Durante su konstrukshon na aña [[1967]] e brùg a kai i esei a kousa morto di 16 trahadó. A kuminsá konstruí e promé fase di e brùg aki na e banda di Punda. Durante e ora ku e delaster pida tabata wòrdu poné, tur loke a wòrdu konstruí na e momentu ei a kai den otro. Loke a okashoná e kolapso aki nunka no por a wòrdu identifiká. Te ku awendia tin teoria tokante e kansasio di karga di e metal ku a wòrdu husá durtante konstrukshon. Tambe a spekulá ku a hasi frauda ku sen subsidiá for di [[Hulanda]] pa asina traha e brùg na un prèis mas abou ku loke a wordu kalkulá. Dos luna despues di e desaster a kuminsá dinobo ku e konstrukshon di e brùg, pero e biaha aki a kuminsá for di banda di Otrobanda. E brùg a habri pa tráfiko riba [[Koninginnedag]] (30 di Aprel) 1974.

E brùg ta esun di mas haltu den Karibe i e ta pisa mas ku 3,400 ton. E struktura ta konsistí di un skelet rigidó wantá pa 2 pia vertikal na kada base i 2 pia schuin parti mei-mei. For di e punta mas haltu di e brùg tin bista panorámiko di Punda, Otrobanda i otro partinan históriko di Willemstad. <ref> http://en.structurae.de/structures/data/index.cfm?ID=s0005988 </ref>

=Referensianan=
{{reflist}}

[[Category:Kòrsou]]
[[Category:Brugnan]]
