[[image:Willemstad brug.JPG|thumb|Koningin Julianabrug]]
'''Koningin Julianabrug''' ta un [[brug]] di 55 [[meter]] di altura. E ta pasa over di [[Bahia di Santa Anna]] na [[Willemstad]] kapital di [[Korsou]] i ta konekta [[Punda]] i [[Otrobanda]] ku otro. E brug a habri na [[1974]]pa trafiko. E brug a wordu traha pa konekta e 2 bandanan di suidat na otro, asina trafiko baiendo di parti òst pa parti west i kontrali no mester pasa ront di e Bahia di Schottegat. Esaki mester a sosode ora e Emmabrug a perde funshon di brug di trafiko. 

Durante su konstrukshon na aña [[1967]] e brug a kai i esei a kausa morto di 16 trahado. A kuminsa konstrui e prome fase di e brug aki na e banda di Punda. Durante e ora ku e delaster pida tabta wordu poné tur loke a wordu konstruí na e momentu ei a kai den otro. Loke a okashoná e kolapso aki niunka no por a wordu identifiká. Te ku awendia tin theoria tokante e kansasio di karga di e metal ku a wordu husá durtante konstrukshon. Tambe a spekula ku a hasi frauda ku sen subsidiá for di Hulanda pa asina traha e brug na un preis mas abou ku loke a wordu kalkulá. Dos luna despues di e desaster a kuminsa dinobo ku e konstrukshon di e brug, pero e biaha aki a kuminsa for di banda di Otrobanda. E brug a habri pa trafiko riba [[Koninginnedag]] (30 di Aprel) 1974.

E brug ta e brug di mas haltu den Karibe i e ta pisa mas ku 3,400 ton. E struktura ta konsistí di un skelet rigidó wantá pa 2 pia vertical na kada base i 2 pia schuin parti mei-mei. For di e punta mas haltu di e brug tin bista panoramiko di Punda, Otrobanda i otro partinan historiko di Willemstad. <ref> http://en.structurae.de/structures/data/index.cfm?ID=s0005988 </ref>

=Referensianan=
{{reflist}}

[[Category:Kòrsou]]
[[Category:Brugnan]]
