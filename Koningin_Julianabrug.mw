[[image:Willemstad brug.JPG|thumb|Koningin Julianabrug]]
[[File:Originele brugtracé - eerste ontwerp 1959.jpeg|thumb|Trayekto di e brug segun e diseño original di 1959, traha den e 'Overzichtskaart Willemstad e.o.' schaal 1:10.000, 5 november 1954. (Archivo DOW)]]
'''Koningin Julianabrug''' ta un [[brug|brùg]] di 60 [[meter]] di altura. E ta pasa over di [[Bahia di Santa Ana]] na [[Willemstad]], kapital di [[Kòrsou]] i ta konektá [[Punda]] i [[Otrobanda]] ku otro. E brùg a habri na [[1974]] pa tráfiko. E brùg a wòrdu trahá pa konektá e 2 bandanan di siudat na otro, asina tráfiko baiendo di parti ost pa parti wèst i kontrali no mester pasa rònt di e Bahia di Schottegat. Esaki mester a sosodé ora e Emmabrug a pèrdè funshon di brùg di tráfiko. 

== Kaida di brùg ==
Riba djaluna 6 di novèmber 1967 a sosodé algu ku a marka historia di Kòrsou. Riba e dia aki e brùg ku tabata den konstrukshon a kai. Esei a bai huntu ku un zonido hopi fuerte  ku por a tendé den e barionan den bisendario i mas leu. Durante di  konstrukshon di e pida na e parti di Punda, e brùg a kita for di kaminda e tabata pegá na tera i a kai den bahia di Santa Anna. Un parti di e brùg a keda riba tera i e otro parti  a kai den e bahia. Na e momentu di e tragedia akí ,15 trahadó ku a bira viktima tabata trahando riba e brùg.<ref>Djaluna 6 di novèmber 1967/ Karel L. Josefa, 2007</ref>

A kuminsá ku un reskate pa por a buska e viktimanan. Riba e mesun dia a logra saka 9 kurpa, i dia 10 di novèmber e otro 6.  Seis  otro trahadó ku tabata na tera a logra skapa di e tragedia.

Kiko ta e kausa di e kaida di brùg no ta konosí, pero tin yen di spekulashon.
[[File:Nieuwe brug op Curaçao Weeknummer 72-31 - Open Beelden - 58367.ogv|thumb|left|Notisia di Polygoon tokante e konstrukshon i apertura]]
Un di e teoria di spekulashon ta ku e fundeshi tabata dèbil dor di e àwaseru ku a kai. Un otro teoria ta bisa ku lo tabatin un defisensia den ankermentu di e brùg. Tambe tin hendenan den bisendario ku ta bisa ku nan tabata tende zonido di heru ku tabata keña den anochi. A tuma muestra di e heru di e brùg pa manda Ulanda. Te ku awe nan no a tende nada mas.

Despues a kuminsá pensa un plan pa rekonstrui e brùg. Esaki a tuma lugá na aña 1969. E biaha aki a kuminsá na tur dos banda, tantu Punda komo Otrobanda pa topa otro meimei riba bahia di Santa Anna. Gobièrnu Hulandes i esun di  Antia  a finansia e proyekto. Na aña 1971 a finalisá e trabou. 


Dia [[2 di mart]] [[1974]] a habri e brùg ofisialmente pa tráfiko di motor por pasa riba dje.

Promé ku subi brùg  na e via "[[Don Romulo Bethancourt Boulevard]]" ku ta keda na part wèst, por mira e monumento ku a konstruí na memoria di tur e trahadónan ku a pèrdè nan bida laborando riba e brùg.

E monumento akí ta un diseño di e arkitekto Alberto Badaracco. E desvelo di e monumento aki a tuma lugá 6 di novèmber 1974 den presensia di  famia di e viktimanan, dignitario i otro sobrebibientenan.


<gallery>
Ontwerp stalenboogbrug.JPG|Diseño di brug, tipo "stalenboogbrug" (Archivo DROV)
Ontwerp vakwerkbrug.jpeg|Diseño di brug, tipo "vakwerkbrug" (Archivo DROV)
Ontwerp betonnen brug.jpeg|Diseño di brug, tipo "betonnenbrug" (Archivo DROV)
Ontwerp stalenbrug.jpeg|Diseño di brug, tipo "stalenbrug" (Archivo DROV)
</gallery>

{{Commonscat}}
{{Appendix}}

[[Category:Kòrsou]]
[[Category:Brugnan]]
