{{Variante|a}}
{{Refimprove}}
'''Diana Lydia Antonette''' (n. 9 di oktober [[1945]]) ta un [[baile|bailarina]], [[coreograf]]o y docente di baile [[Aruba|Arubiano]], renombra pa su contribucion na e arte di baile riba e isla. 

== Bida y educacion ==
Diana Antonette a crece na [[San Nicolas]] huntu cu su mayornan, Oscar y Catalina Antonette, y su dos ruman homber y su ruman muhe.<ref>Floor Huygens, ''Diana Antonette, 40 jaar danseres en balletpedagog''e, Amigoe, 14 di mei 2008</ref> El a cuminsa tuma les di ballet rond di su shete aña y a crece cu pasion pa baile. Despues di caba scol secundario na Aruba, Antonette tabata tin intencion di studia ley. Un dia, e director di [[Cas di Cultura]] a acerca Antonette su tata cu e posibilidad di un beca pa studia baile for di [[Sticusa]]. Esaki ta e prome biaha cu un studiante di Aruba lo haya e beca aki for di e organisacion. Antonette a tuma e beca aki y a bay studia ballet na Rotterdamse Dansacademie (Codarts). Durante Antonette su estudio na Hulanda, el a cera conoci cu diferente sorto di baile cu e no tabata familiar cu ne prome, manera flamenco y bailenan folclorico. 

Antonette ta mama di e bailarinanan y docentenan di baile Alydia Wever y Pierangely Wever.

== Carera ==
Antonette a funda [[Scol di Baile Diana Antonette]], localisa na [[Cas di Cultura]]. Cu su studiantenan, e ta crea shownan regularmente. Antonette ta conoci pa e shownan di baile folclorico cu e ta coreografia regularmente pa dianan di fiesta. Despues di 50 aña como bailarina, Antonette ta activo ainda como docente y coreografo. Na su scol e ta ofrece diferente cursonan di baile (p.e. folclor, ballet, flamenco, streetdance) pa tur edad y nivel. 

El a ricibi diferente distinccionan pa su contribucion na arte na Aruba. 

== Link externo ==
[http://www.scoldibaile.com/?fbclid=IwAR0kpN7YlhKpjIpMQ64uq_KXSq5akQa4eX8c46c_jxscXfeexAj4_G5FGf8 Website Scol di Baile]


{{DEFAULTSORT:Antonette, Diana}}
[[Category:Hende]]
[[Category:Arte na Aruba]]
