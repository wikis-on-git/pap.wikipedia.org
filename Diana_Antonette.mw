{{Variante|a}}
{{Databox}}
'''Diana Lydia Antonette''' (n. 9 di oktober [[1945]]) ta un [[baila|bailarina]], [[coreograf]]o y docente di baile [[Aruba|Arubiano]], renombra pa su contribucion na e arte di baile na [[Aruba]]. 

== Bida ==
Diana Antonette a crece na [[San Nicolas]] huntu cu su mayornan Catalina Lampe y Oscar Antonette y su dos ruman homber y su ruman muhe.<ref>(nl) ''Floor Huygens'', Diana Antonette, 40 jaar danseres en balletpedagoge, ''[[Amigoe]]'' (14 di mei 2008).</ref> Su tata tabata traha na [[Lago Oil & Transport Company|refineria Lago]]. Rond di su di shete aña el a cuminsa tuma les di ballet na "Club Suriname" na San Nicolas y a crece cu pasion pa baile. Despues di caba scol secundario, Antonette tabata tin intencion di studia ley. Un dia, e director di [[Cas di Cultura]] a acerca Antonette su tata cu e posibilidad di un beca pa studia baile for di [[Sticusa]]. Antonette a tuma e beca aki y  tabata e prome studiante di Aruba pa haya e beca aki for di e organisacion. Na 1968 e ta gradua den ballet na Rotterdamse Dansacademie (Codarts) como e prome bailarina profesional Arubiano.<ref>{{nl}}{{citeer web|url=https://resolver.kb.nl/resolve?urn=ddd:010642492:mpeg21:a0078|titel=Arubaanse Dans- en Balletschool viert zevende lustrum|werk=[[Amigoe]]|datum=1987-08-27|bezochtdatum=2022-04-05}}</ref> Durante su estudio na Hulanda, el a cera conoci cu diferente sorto di baile cu e no tabata familiar cune prome, manera flamenco y bailenan [[folklor|folclorico]]. 

Antonette ta mama di e bailarinanan y docentenan di baile [[Alydia Wever]] y Pierangely Wever.

== Carera ==
Antonette tabatin como bailarina un carera di 50 aña y ta activo ainda como docente y coreografo. Na 1968 el a cuminsa como docente di baile na Scol Arubano di Baile y Ballet. Na 1975 e ta lanta, hunto cu e bailarinanan Astrid Salazar y Ina Profet, e scol di ballet "Simandanza".<ref>{{nl}}{{citeer web|url=https://resolver.kb.nl/resolve?urn=ddd:010460487:mpeg21:a0114|titel=Nieuwe balletschool Simadanza op Aruba|werk=[[Amigoe]]|datum=1975-05-16|bezochtdatum=2022-04-05}}</ref> Enfoke di e scol tabata e tradicionnan di baile folklorico Arubiano.<ref>{{nl}}{{citeer web|url=https://resolver.kb.nl/resolve?urn=ddd:010460575:mpeg21:a0063|titel=Otro anochi cu Simandanza: indrukwekkend|werk=[[Amigoe]]|datum=1976-07-02|bezochtdatum=2022-04-05}}</ref> Despues di a regresa Scol Arubano di Baile y Ballet como docente e ta keda apunta dia prome di augustus 1984 como su director.<ref>{{nl}}{{citeer web|url=https://resolver.kb.nl/resolve?urn=ddd:010643032:mpeg21:a0011||titel=Mensen|werk=[[Amigoe]]|datum=1984-07-05|bezochtdatum=2022-04-05}}</ref>

Antonette a funda [[Scol di Baile Diana Antonette]], localisa na [[Cas di Cultura]]. Na su scol e ta ofrece diferente curso di baile (p.e. [[folklor|folclor]], [[ballet]], flamenco, streetdance) pa tur edad y nivel. Cu su studiantenan, e ta crea shownan regularmente. Antonette ta conoci pa e shownan di baile folclorico cu e ta coreografia regularmente pa dianan di fiesta. 

El a ricibi diferente distincion pa su contribucion na arte na Aruba. Na 2019 el a wordo condecora como "Ridder" den [[Orden di Oranje-Nassau]].<ref>{{citeer web|url=https://24ora.com/gobernador-a-entrega-mas-condecoracion-real-awe/|titel=Gobernador a entrega mas condecoracion real awe|werk=24ora.com|datum=1984-09-05|bezochtdatum=2022-04-05}}</ref>

{{Appendix}}

{{DEFAULTSORT:Antonette, Diana}}
[[Category:Hende]]
[[Category:Arte na Aruba]]
