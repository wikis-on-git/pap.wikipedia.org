{{Variante|a}}{{Infobox person 
| name          = Glenn Thodé
| image         = 
| caption       = 
| term          = 24 oktober 2008-<br/ > 1 januari 2012
| monarch       = [[Reina Beatrix]]
| predecessor   = Herbert Domacassé
| successor     = Lydia Emerencia
| birth_date    = {{Birth date and age|1965|11|01}}
| occupation    = [[Gezaghebber]] di [[Boneiru|Boneiro]]
| party        = 
}}
'''Glenn Albert Edward Thodé''' (n. [[1 di november]] [[1965]], [[Boneiru|Boneiro]]) tabata e prome [[gezaghebber]] di Boneiro como municipio special di [[Hulanda]]. Desde 2008 te dia [[10 di oktober]] 2010, fecha cu [[Disolucion di Antia Hulandes|Antias Hulandes a keda disolvi]], ela fungi como e ultimo gezaghebber di [[teritorio insular]] di [[Boneiru|Boneiro]]. Desde prome di juli 2020 Thodé ta miembro di Colegio di supervision financiero di Boneiro, [[Sint Eustatius]] y [[Saba]].<ref>{{nl}}{{citeer web|url=https://knipselkrant-curacao.com/cft-benoeming-van-glenn-thode-in-cft/|titel=Benoeming van Glenn Thodé in Cft|werk=Knipselkrant-Curaçao|datum=2020-06-21|bezochtdatum=2021-01-04}}</ref> 

== Bida ==
Thode a nace na Boneiro como e yiu mayo di e famia di cuater yiu di Eddy Thodé y Hendrika Snijder. Na edad hoben e ta muda cu su mayornan pa [[Aruba]] unda e ta lanta y na aña 1985 ta obtene su diploma [[Voorbereidend wetenschappelijk onderwijs|VWO]] na [[Colegio Arubano]].

Na cuminsamento di su carera, di 1992 te 1998, Thodé tabata activo como instructor di software y administrado di sistema. Despues di su estudio di ley na [[Universidad di Aruba]] (UA) el ta pasa pa un carera den mundo academico, den cual e tabata vincula na UA y [[Universidad Estatal di Groningen]], entre otro como docente, colaborado [[siencia|científico]] (principal) y rector interino. Na 2006 el a doctora den ley penal na Universidad Estatal di Groningen.

Na 2008 Thodé ta keda nombra gezaghebber di Boneiro, fungiendo como e ultimo gezaghebber di [[teritorio insular]] di [[Boneiru|Boneiro]] bao di [[Antias Hulandes]] y despues como e prome gezaghebber di Boneiro como municipio special di [[Hulanda]] te dia prome di januari 2012. For di 2012 te 2021 e tabata rector di Universidad di Aruba. 

Thodé a yega di ocupa varios funcion di dirigente na Bonaire y Aruba. Entre otro e tabata presidente di Hunta di Supervision di Fundacion Fondo di Pensioen General di Aruba, presidente di e Comision di Guia di Evaluacion di e [[Lei di consenso di Reino|Leynan di Consenso di Reino]] di Husticia y  miembro di e Comision di Evaluacion di Structura Estatal di Hulanda Caribense (''Comision Spies''). Mas recien el a fungi como miembro di directiva di Fundacion Scholengemeenschap Bonaire, presidente di Fundacion Nature Trust y for di 2017 te 2021 como presidente di [[Conseho Electoral di Aruba]]. Desde 2014 e ta presidi e Comision di Supervision di Proteccion di Dato Personal di e islanan BES. Ademas e ta asesora e Grupo di Dialogo tocante Sklavitud den Reino Hulandes, un colegio di conseho institui pa minister [[Kajsa Ollongren]] na 2020.<ref>{{nl}}{{citeer web|url=https://www.medewerkers.universiteitleiden.nl/nieuws/2020/12/bastiaan-rijpkema-doet-deelonderzoek-voor-dialooggroep-slavernijverleden|titel=Bastiaan Rijpkema doet deelonderzoek voor Dialooggroep Slavernijverleden|werk=Universidad Leiden|datum=2020-12-15|bezochtdatum=2021-01-04}}</ref>

Na 2020 [[Conseho di Ministro di Reino]] ta nombra Thodé miembro di Colegio di supervision financiero (Cft), postula p’e entidadnan publico Boneiro, Sint Eustatius y Saba entrante dia prome di juli como sucesor di [[Herbert Domacassé]].<ref>{{citeer web|url=http://www.awemainta.com/papers/AM200622/offline/download.pdf|titel=Glenn Thodé miembro nobo di Cft di Boneiro, Sint Eustatius y Saba|werk=Awemainta|datum=2020-06-22|bezochtdatum=2021-01-04}}</ref>

{{Appendix}}

{{DEFAULTSORT:Thodé, Glenn}}
[[Category:Boneiru]]
[[Category:Hendenan]]
[[Category:Politikonan]]
