{{Variante|a}}
[[File:Caha di orgel (Aruba).jpg|thumb|Caha di Orgel na Aruba]]
'''Caha di Orgel''' of '''Cah'i Orgel''', conoci tambe como '''caha di musica''' of '''tingilingi-box''', ta un instrumento musical hibrido, cu ta posiciona meymey entre un piano di cilinder y un orgel. E cah'i orgel y su musica tipico ta forma parti importante di e [[folklor]] di [[Aruba]]. 

E prome pianonan di cilinder a worde fabrica na [[Alemania]]. E tabata un instrumento popular den henter [[Oropa|Europa]] y conoci bou nomber di orgel di drey, orgel di caya of orgel di cilinder. Alrededor di 1880 ta importa na e [[Islanan ABC]] e prome cah'i orgelnan for di [[Italia]] y esakinan a bira masha popular.<ref>Hoetink, H., & Anink, G. B., Encyclopedie van de Nederlandse Antillen, 1969, Amsterdam</ref>

E cah'i orgel ta consisti di un caha di palo cu cuerde den cual un cilinder cu clabonan ta drey. Como e cilinder ta carga solamente mitar di e cantidad di notanan di un piano normal, e cah'i orgel no ta sirbi pa tur tipo di musica. Musica cu si por graba ta entre otro [[wals]], [[mazurka]], [[danza]] y [[tumba]]. Persona conoci den siglo 20 pa traha y claba e cilindernan di e cah'i orgel tabata e musiconan: [[Rufo Wever]] na Aruba y [[Edgar Palm]] na [[Kòrsou|Corsou]]. Pa toca e cah'i orgel mester di un persona pa drey e palanca y un persona pa toca [[wiri]]. 

{{Appendix}}

[[Category:Instrumento musikal]]
[[Category:Aruba]]
[[Category:Kòrsou]]
