[[File:Dried pasta shelves empty in an Australian supermarket.jpg|thumb|Supermerkado bashi na Australia]]
E '''krisis di [[COVID-19]] na [[Kòrsou]]''' a inisia ora e prome infekshon na pais Kòrsou a keda dokumentá dia 13 di mart 2020. E tabata trata di e kaso di un turista di 68 aña, prosedente di [[Hulanda]].<ref name="FirstCase">[https://www.curacaochronicle.com/post/main/prime-minister-confirms-curacaos-first-case-of-covid-19-closes-airspace-with-europe/  Prime Minister confirms Curaçao’s first case of COVID-19; closes airspace with Europe], Curaçao Chronicle, 13 mart 2020</ref> E krisis ta parti di e [[pandemia coronavirus 2019-2020|pandemia]] ku a afekta paisnan ront mundu.

==Linea di tempo==
===Mart===
13 di mart 2020 – Prome ministro, [[Eugene Rhuggenaath]], ta anunsia e prome kaso di [[coronavirus]] konfirmá na pais Kòrsou; esta un homber di 68 aña kende a yega for di Hulanda i tabata pasando vakansi na Kòrsou. E no a bin komo sorpresa ku e di dos kaso ta trata di e kasá di e prome kaso. Foi e momento ey tur hende ku tabatin kontakto ku e pareha a wordu someti na un test. Mayoria di e kasonan a resulta negativo, sinembargo dos kaso a resulta inkonkluso i ta keda bao di observashon.[[File:Earl HNO mester di permit 1.png|thumb|Maquette di Curacao Medical Center]]
18 mart 2020 – E prome kaso diagnostika ta fayese na [[Curaçao Medical Center]].

23 mart 2020 – Tin dos kaso mas di infekshon ku ta ainda bao tratamentu.<ref>[https://caribischnetwerk.ntr.nl/2020/03/18/eerste-corona-dode-op-curacao/?fbclid=IwAR13_DAbuNh6YijScA1-umIPkDP6gn0b9-Tg_RtaSlbXIY4r-QyfnBxp2VU Eerste corona-dode op Curaçao], Caribisch Netwerk, 18 mart 2020</ref>

===April===
1 aprel 2020 – No tabatin kaso nobo di infekshon.

2 aprel 2020 – E total di kaso konfirmá ta 11. Di esaki 2 kaso ta hospitalisa, 5 kaso den isolashon na kas, 3 kaso a rekupera i un kaso a fayese. 

3 aprel 2020 – No tin kaso nobo ni kambio den e cifranan. A test 370 persona relashona ku coronavirus, di kual 7 resultado ta pendiente. Tin 271 persona den karantena.

4 aprel 2020 – Segun G&Gz e total di kaso konfirmá a keda 11, 5 kaso ta aktivo di kual un 1 ta hospitalisa i 4 den isolashon na kas. Tin 5 kaso rekuperá i un kaso di morto. Ademas tin 1 kaso inkonkluso en espera di resultado di test.

6 aprel 2020 – Epidemiologo Izzy Gerstenbluth ta konfirmá 2 kaso mas pa un total di 13 kaso positivo.
Fuera di e kantidat positivo, tin 1 kaso inkonklusivo, 7 aktivo, 5 rekuperá i 1 morto.<ref>[https://www.noticiacla.com/news/18943 Corsou tin 2 caso extra pa 13 total positivo di coronavirus], NoticiaCla, 6 aprel 2020</ref> 

8 aprel 2020 – Kòrsou a haya 1 caso aserka pa un total di 14 caso positivo di coronavirus. E kantidat di persona rekuperá a oumenta di 5 pa un total di 7.

18 aprel 2020 - Ta raportá un kaso mas ku a rekuperá pa yega na 11.

20 aprel 2020 – Izzy Gerstenbluth ta raportá ku e kandidat di kaso positivo, kaso rekuperá i kaso di morto ta sin kambio, esta 14, 11 i uno. Ainda tin dos kaso ku resultado "inkonkluso" i ku lo pasa test di nobo.<ref>https://dolfijnnu.com/news Geen nieuwe besmettingen], Dolfijnnu.com, 20 aprel 2020</ref>

24 aprel 2020 – Ta anunsia ku tin awor tin 16 kaso positivo. Di e 2 kaso inkonkluso uno a bin bek positivo, i un dokter Merikano prome di barka pa Kòrsou a test positivo. Ta existi e posibilidat ku mas hende di e grupo di 81 profeshonal di kuido ta infektá.<ref>[https://www.curacaochronicle.com/post/main/covid-19-update-16-confirmed-cases-one-health-care-worker-with-coronavirus-arrived-yesterday/ COVID 19 update: 16 confirmed cases; one health care worker with coronavirus arrived yesterday], Curaçao Chronicle, 24 aprel 2020</ref>

28 di aprel 2020 – E kandidat di kasonan di [[coronavirus|corona]] a keda meskos, esta 16 kaso positivo, di kual tin unu na hospital, dos ta na kas pero bou di supervishon estrikto, ademas tin 11 kaso rekuperá i un morto.<ref name="Vigilante">Vigilante, [https://www.vigilantekorsou.news/nos-a-keda-ku-16-kaso-pero-no-por-kita-toke-de-keda-ainda/ Nos a keda ku 16 kaso pero no por kita toke de keda ainda], 28 aprel 2020</ref>

==Medida==
===Mart===
13 mart 2020 – Despues di e prome kaso di infekshon prome ministro Rhuggenaath ta proklamá un situashon di emergensia na Kòrsou, basa riba Landsverordening rampenbestrijding.<ref>[https://antilliaansdagblad.com/nieuws-menu/21354-noodwet-in-de-maak Noodwet in de maak], Antilliaans Dagblad, 19 aprel 2020</ref> Komo prome paso ta disidi di sera [[Aeropuerto Hato|Hato]] pa tur tráfiko aéreo di [[Oropa]] for di dia 15 di mart 2020 te ku próksimo aviso.<ref name="FirstCase"/>

29 mart 2020 – Entrante 30 di mart Kòrsou ta bay den [[lockdown]]. Tur hende mester keda kas, eksepto pa asunto esensial. Ku eksepshon di botika, supermerkado, minimarket, toko, pòmp di gasolin i hardwarestores te ku 19.00 'or, tur pakus ta prohibi di habri.

===April===
2 aprel 2020 – Ministro di Hustisia, Quincy Girigorie, ta anunsia ku kuminsando djabierna 3 di aprel tur hende por sali riba kaya maximo dos bes pa siman i solamente pa asuntonan di urgensia. Desde 2 aprel e sistema "plachi di dia" a bay na vigor. Ta nifika ku vehikulo tin mag di kore solamente riba e dianan permiti segun e lèter riba nan plachi di number. Riba djadomingu ningun tráfiko ta permiti. Lo oumenta e kantidat di kontrol di tráfiko. 

9 aprel 2020 – Minister di Asuntonan di Reino, [[Raymond Knops]], ta ofrese Kòrsou un fiansa di emergensia di  90 miyon. Mescos ku Aruba e isla ta depende grandemente di turismo i e entrada aki a kay afo kasi kompleto.<ref>De Ware Tijd, [http://www.dwtonline.com/laatste-nieuws/2020/04/12/aruba-en-cura%C3%A7ao-niet-blij-met-nederlandse-noodhulp/ Aruba en Curaçao niet blij met Nederlandse noodhulp], 12 aprel 2020</ref> 

11 aprel 2020 – Desde Hulanda ta manda ayudo mediko, entre otro 12 kama di kuido intensivo.<ref>Curaçao Chronicle, [https://www.curacaochronicle.com/post/main/medical-equipment-on-the-way-to-curacao/ Medical equipment on the way to Curaçao], 11 aprel 2020</ref> Ku esaki e kapasidat di kama di kuido intensivo ta oumenta na 50.<ref>Curaçao Chronicle, [https://www.curacaochronicle.com/post/main/minister-of-health-hospital-has-been-preparing-for-possible-breakout-of-coronavirus/ Minister of Health: Hospital has been preparing for possible breakout of coronavirus], 14 aprel 2020</ref> 

13 aprel 2020 – [[Zr.Ms. Karel Doorman (2015)|Zr.Ms Karel Doorman]] ta sali for di [[Den Helder]] pa duna asistensia ku orden publiko, kontrol di frontera i fasilidatnan mediko.<ref>The Bonaire Information Site, [https://www.infobonaire.com/navy-ship-zr-ms-karel-doorman-to-the-caribbean/ Navy ship Zr Ms Karel Doorman to the Caribbean], 10 aprel 2020</ref>

15 aprel 2020 – Minister di Salubridat, [[Susanne Camelia-Römer]], ta anunsia ku lo amplia personal mediko, riba gasto di Hulanda, ku un total di 82 persona spesialisa den kuido intensivo for di [[Estadonan Uni di Merka|Merka]]. Mas lo yega pa kuenta di Kòrsou 8 dokter i 13 enfermero [[Cuba|cubano]].<ref>[https://www.curacaochronicle.com/post/main/the-netherlands-sends-american-healthcare-personnel-to-curacao/ The Netherlands sends American healthcare personnel to Curaçao], Curacao Chronicle, 15 aprel 2020</ref>

17 aprel 2020 – Gobiernu ta anunsia un programa di sosten finansiero pa komersio, trahador i hende sin trabao.<ref>Curaçao.nu, [https://curacao.nu/regering-presenteert-steunbedragen/ Regering presenteert steunbedragen], 17 aprel 2020</ref>

20 aprel 2020 – Minister di Desaroyo Ekonómiko, Giselle McWilliams, ta anunsia ku kuminsa suavisá e [[lockdown]] entrante 21 di aprel, permitiendo sierto negoshi di sektor privá pa habri bek bao kondishon ku ta sigui e reglanan di seguridat.<ref>United News, [https://unitednews.sr/weer-versoepeling-van-de-lockdown-regels-op-curacao/ Weer versoepeling van de lockdown regels op Curaçao], 21 april 2020</ref>

23 di aprel 2020 – Riba gasto di Hulanda a yega Korsou for di Merka un grupo di 81 enfermero i profeshonalnan di kuido pa yuda ku e kasonan di coronavirus den CMC.<ref>[http://www.awemainta.com/papers/AM200424/offline/download.pdf 21 experto den cuido medico a yega pa yuda Aruba], Awemainta, 24 april 2020</ref> Tambe a manda pa Aruba un grupo di 21 enfermero. Dia 24 di aprel Hulanda ta tuma e desishon pa manda tur dos grupo bek Merka debi ku un di e personanan di e grupo di Kòrsou a test positivo pa coronavirus.<ref>[https://www.noticiacla.com/news/19127 Wever: Hulanda lo manda personal medico bek pa Merca], NoticiaCla, 24 aprel 2020</ref> 

24 di aprel 2020 – Gobiernu hulandes ta disidi, basa riba e nesesidat di gruponan den komunidat na islanan Aruba, Kòrsou i St Maarten i islanan BES ku ta sufriendo debi na e krisis di COVID-19, pa duna 16.5 miyon euro na [[ayudo humanitario]]. Lo reparti e ayudo entre e islanan segun nesesidat i esaki lo bay den forma di pakete di kuminda i otro nesesidatnan.<ref>[https://www.noticiacla.com/news/19119 Aruba ta haya parti di 16.5 miyon euro pa ayudo humanitario di Hulanda], NoticiaCla, 24 april 2020</ref>

27 di aprel 2020 – Premier Rhuggenaath ta anunsia su desishon pa alargá e medidanan di ''toke de keda'' i  ''plachi di dia'' pa dos siman mas, te ku 11 di mei. Segun epidemiologo Izzy Gerstenbluth no por kita e [[shelter in place]] ainda, aunke e kandidat di kasonan di corona a keda meskos.<ref name="Vigilante"/>


==Wak tambe==
* [[pandemia coronavirus 2019-2020]]
* [[Krisis di COVID-19 na Aruba]]
* [[Krisis di COVID-19 na Sint Maarten]]

== Link eksterno ==
* Consulytic, [https://www.consulytic.com/corona Dashboard Karibe]

== Referensia ==
{{reflist}}

[[Category:Malesa]]
[[Category:Biologia]]
[[Category:Kòrsou]]
