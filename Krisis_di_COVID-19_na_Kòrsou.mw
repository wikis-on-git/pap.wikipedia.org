[[File:Dried pasta shelves empty in an Australian supermarket.jpg|thumb|Supermerkado bashi na Australia]]
E '''krisis di [[COVID-19]] na [[Kòrsou]]''' a inisia ora e prome infekshon na pais Kòrsou a keda dokumentá dia 13 di mart 2020. E tabata trata di e kaso di un turista di 68 aña, prosedente di [[Hulanda]].<ref name="FirstCase">[https://www.curacaochronicle.com/post/main/prime-minister-confirms-curacaos-first-case-of-covid-19-closes-airspace-with-europe/  Prime Minister confirms Curaçao’s first case of COVID-19; closes airspace with Europe], Curaçao Chronicle, 13 mart 2020</ref> E krisis ta parti di e [[pandemia coronavirus 2019-2020|pandemia]] ku a afekta paisnan ront mundu.

==Linea di tempo==
===Mart===
<u>'''13 di mart'''</u> – Prome ministro, [[Eugene Rhuggenaath]], ta anunsia e prome kaso di [[coronavirus]] konfirmá na pais Kòrsou; esta un homber di 68 aña kende a yega for di Hulanda i tabata pasando vakansi na Kòrsou. E no a bin komo sorpresa ku e di dos kaso ta trata di e kasá di e prome kaso. Foi e momento ey tur hende ku tabatin kontakto ku e pareha a wordu someti na un test. Mayoria di e kasonan a resulta negativo, sinembargo dos kaso a resulta inkonkluso i ta keda bao di observashon.[[File:Earl HNO mester di permit 1.png|thumb|250x230px|Makèt di Curacao Medical Center]]

<u>'''18 di mart'''</u> – E prome kaso diagnostika ta fayese na [[Curaçao Medical Center]] (CDC).

23 di mart – Tin dos kaso mas di infekshon ku ta ainda bao tratamentu.<ref>[https://caribischnetwerk.ntr.nl/2020/03/18/eerste-corona-dode-op-curacao/?fbclid=IwAR13_DAbuNh6YijScA1-umIPkDP6gn0b9-Tg_RtaSlbXIY4r-QyfnBxp2VU Eerste corona-dode op Curaçao], Caribisch Netwerk, 18 mart 2020</ref>

===April===
1 di aprel – No tabatin kaso nobo di infekshon.

2 di aprel – E total di kaso konfirmá ta 11. Di esaki 2 kaso ta hospitalisa, 5 kaso den isolashon na kas, 3 kaso a rekuperá i un kaso a fayese. 

3 di aprel 2020 – No tin kaso nobo ni kambio den e cifranan. A test 370 persona relashona ku coronavirus, di kual 7 resultado ta pendiente. Tin 271 persona den karantena.

4 di aprel – Segun G&Gz e total di kaso konfirmá a keda 11, 5 kaso ta aktivo di kual un 1 ta hospitalisa i 4 den isolashon na kas. Tin 5 kaso rekuperá i un kaso di morto. Ademas tin 1 kaso inkonkluso en espera di resultado di test.

6 di aprel – Epidemiòlogo [[Izzy Gerstenbluth]] ta konfirmá 2 kaso mas pa un total di 13 kaso positivo. Fuera di e kantidat positivo, tin 1 kaso inkonklusivo, 7 aktivo, 5 rekuperá i 1 morto.<ref>[https://www.noticiacla.com/news/18943 Corsou tin 2 caso extra pa 13 total positivo di coronavirus], NoticiaCla, 6 aprel 2020</ref> 

8 di aprel – Ta haya 1 kaso aserka pa un total di 14 kaso positivo di coronavirus. E kantidat di persona rekuperá a oumentá di 5 pa un total di 7.

18 di aprel - Ta raportá un kaso mas ku a rekuperá pa yega na 11.

20 di aprel – Izzy Gerstenbluth ta raportá ku e kandidat di kaso positivo, kaso rekuperá i kaso di morto ta sin kambio, esta 14, 11 i uno. Ainda tin dos kaso ku resultado "inkonkluso" i ku lo pasa test di nobo.<ref>[https://dolfijnnu.com/news Geen nieuwe besmettingen], Dolfijnnu.com, 20 aprel 2020</ref>

24 di aprel – Ta anunsia ku tin awor tin 16 kaso positivo. Di e 2 kaso inkonkluso uno a bin bek positivo, i un dòkter Merikano prome di barka pa Kòrsou a test positivo. Ta existi e posibilidat ku mas hende di e grupo di 81 profeshonal di kuido ta infektá.<ref>[https://www.curacaochronicle.com/post/main/covid-19-update-16-confirmed-cases-one-health-care-worker-with-coronavirus-arrived-yesterday/ COVID 19 update: 16 confirmed cases; one health care worker with coronavirus arrived yesterday], Curaçao Chronicle, 24 aprel 2020</ref>

28 di aprel – E kandidat di kasonan di [[coronavirus|corona]] a keda meskos, esta 16 kaso positivo, di kual tin unu na hospital, dos ta na kas pero bou di supervishon estrikto, ademas tin 12 kaso rekuperá i un morto.<ref name="Vigilante">Vigilante, [https://www.vigilantekorsou.news/nos-a-keda-ku-16-kaso-pero-no-por-kita-toke-de-keda-ainda/ Nos a keda ku 16 kaso pero no por kita toke de keda ainda], 28 aprel 2020</ref>

28 di aprel – Mas o menos 500 studiante di Kòrsou bibando na Hulanda a entrega petishon na gobiernu di Hulanda i di Kòrsou pa wordu repatria.<ref>[http://www.dolfijnfm.com/curacaose-studenten-in-nederland-willen-terug/ Curaçaose studenten in Nederland willen terug], Dolfijn FM, 29 aprel 2020</ref> 

28 di aprel – Minister di Tráfiko, Transporte i Planifikashon Urbano, [[Zita Jesus-Leito]], ta anunsia ku repatriashon no ta posibel prome ku 10 di mei. Tin 200 persona mas pegá na Merka, Hulanda, [[Colombia]], [[Republika Dominikano]], [[Venezuela]] i otro paisnan.<ref>[https://www.curacaochronicle.com/post/local/residents-cannot-return-until-after-may-10/  Residents cannot return until after May 10], Curaçao Chronicle, 1 mei 2020</ref>

===Mei===
12 di mei - Den e programa ‘Samen een koninkrijk’ na televishon [[hulandes]] [[Jandino Asporaat]] ta rekauda mas di €1 mion pa pakete di kuminda pa esnan ku ta desampara na Kòrsou, [[Aruba]] i [[Sint Maarten]].<ref>[https://www.curacaochronicle.com/post/local/two-million-guilders-for-food-aid/ Two million guilders for food aid], Curaçao Chronicle, 12 mei 2020</ref>

23 di mei - Izzy Gerstenbluth ta konfirma e di 17 kaso di coronavirus, ku ta trata di un residente ku a repatria i kende tabata den karantena caba. Ainda tin den karantena 431 hende ku a bin di afo, mientras dos persona na marina real i 12 persona di [[Forward Operating Location|FOL]] ta wordu monitoria konstantemente i ku ta raporta riba esaki. Tambe ta kontrolá tur dia e 191 persona abordo di e barko krusero, Coral Princess, ku desde 16 di mei ta mará na [[Mega Pier Jacky Voges]].<ref>[https://www.curacaochronicle.com/post/local/covid-19-update-another-confirmed-covid-19-infection/ COVID-19 Update: “Another confirmed COVID-19 infection”], Curaçao Chronicle, 23 mei 2020</ref><ref>[https://www.curacaochronicle.com/post/main/coral-princess-with-prolonged-layup-in-curacao/ Coral Princess with prolonged layup in Curaçao], Curaçao Chronicle, 16 mei 2020</ref>

25 di mei - Den 48 ora ta bolbe presentá un kaso nobo di coronavirus COVID-19; ku esaki e total ta suma 18 kaso. Aki tambe ta trata di un yui di tera ku a repatria resientemente i ku tabata den karantena. Mirando e menasa ora ku hende bin di afo e regla di karantena obligatorio ta keda manteni.<ref>[https://www.noticiacla.com/news/19400 Corsou cu 2 caso positivo importa di COVID-19 den dos dia], NOticiaCla, 25 mei 2020</ref>

==Medida==
===Mart===
<u>'''13 di mart'''</u> – Despues di e prome kaso di infekshon prome ministro Rhuggenaath ta proklamá un situashon di emergensia na Kòrsou, basá riba ''Landsverordening rampenbestrijding''.<ref>[https://antilliaansdagblad.com/nieuws-menu/21354-noodwet-in-de-maak Noodwet in de maak], Antilliaans Dagblad, 19 aprel 2020</ref> Komo prome paso ta disidi di sera [[Aeropuerto Hato|Hato]] pa tur tráfiko aéreo di [[Oropa]] for di dia 15 di mart 2020 te ku próksimo aviso.<ref name="FirstCase"/>

<u>'''19 di mart'''</u> – Entrante 30 di mart Kòrsou ta bay den [[lockdown]]. Tur hende mester keda kas, eksepto pa asunto esensial. Ku eksepshon di botika, supermerkado, minimarket, toko, pòmp di gasolin i hardwarestores te ku 19:00 'or, tur pakus ta prohibi di habri.

===April===
2 di aprel – Ministro di Hustisia, [[Quincy Girigorie]], ta anunsia ku kuminsando djabierna 3 di aprel tur hende por sali riba kaya maximo dos bes pa siman i solamente pa asuntonan di urgensia. Desde 2 aprel e sistema "plachi di dia" a bay na vigor. Ta nifika ku vehikulo tin mag di kore solamente riba e dianan permiti segun e lèter riba nan plachi di number. Riba djadomingu ningun tráfiko ta permiti. Lo oumentá e kantidat di kontrol di tráfiko. 

9 di aprel – Minister di Asuntonan di Reino, [[Raymond Knops]], ta ofrese Kòrsou un fiansa di emergensia di  90 miyon. Mescos ku Aruba e isla ta depende grandemente di turismo i e entrada aki a kay afo kasi kompleto.<ref>De Ware Tijd, [http://www.dwtonline.com/laatste-nieuws/2020/04/12/aruba-en-cura%C3%A7ao-niet-blij-met-nederlandse-noodhulp/ Aruba en Curaçao niet blij met Nederlandse noodhulp], 12 aprel 2020</ref> 

11 di aprel – Desde Hulanda ta manda ayudo mediko, entre otro 12 kama di kuido intensivo.<ref>Curaçao Chronicle, [https://www.curacaochronicle.com/post/main/medical-equipment-on-the-way-to-curacao/ Medical equipment on the way to Curaçao], 11 aprel 2020</ref> Ku esaki e kapasidat di kama di kuido intensivo ta oumenta na 50.<ref>Curaçao Chronicle, [https://www.curacaochronicle.com/post/main/minister-of-health-hospital-has-been-preparing-for-possible-breakout-of-coronavirus/ Minister of Health: Hospital has been preparing for possible breakout of coronavirus], 14 aprel 2020</ref> 

13 di aprel – [[Zr.Ms. Karel Doorman (2015)|Zr.Ms Karel Doorman]] ta sali for di [[Den Helder]] pa duna asistensia ku orden publiko, kontrol di frontera i fasilidatnan mediko.<ref>The Bonaire Information Site, [https://www.infobonaire.com/navy-ship-zr-ms-karel-doorman-to-the-caribbean/ Navy ship Zr Ms Karel Doorman to the Caribbean], 10 aprel 2020</ref>

15 di aprel – Minister di Salubridat, [[Susanne Camelia-Römer]], ta anunsia ku lo amplia personal mediko, riba gasto di Hulanda, ku un total di 82 persona spesialisa den kuido intensivo for di [[Estadonan Uni di Merka|Merka]]. Mas lo yega pa kuenta di Kòrsou 8 dokter i 13 enfermero [[Cuba|cubano]].<ref>[https://www.curacaochronicle.com/post/main/the-netherlands-sends-american-healthcare-personnel-to-curacao/ The Netherlands sends American healthcare personnel to Curaçao], Curacao Chronicle, 15 aprel 2020</ref>

17 di aprel – Gobiernu ta anunsia un programa di sosten finansiero pa komersio, trahador i hende sin trabao.<ref>Curaçao.nu, [https://curacao.nu/regering-presenteert-steunbedragen/ Regering presenteert steunbedragen], 17 aprel 2020</ref>

20 di aprel – Minister di Desaroyo Ekonómiko, [[Giselle McWilliams]], ta anunsia ku ta kuminsa suavisá e [[lockdown]] entrante 21 di aprel, permitiendo sierto negoshi di sektor privá pa habri bek bao kondishon ku ta sigui e reglanan di seguridat.<ref>United News, [https://unitednews.sr/weer-versoepeling-van-de-lockdown-regels-op-curacao/ Weer versoepeling van de lockdown regels op Curaçao], 21 april 2020</ref>

23 di aprel – Riba gasto di Hulanda a yega Kòrsou for di Merka un grupo di 81 enfermero i profeshonalnan di kuido pa yuda ku e kasonan di coronavirus den CMC.<ref>[http://www.awemainta.com/papers/AM200424/offline/download.pdf 21 experto den cuido medico a yega pa yuda Aruba], Awemainta, 24 april 2020</ref> Tambe a manda pa Aruba un grupo di 21 enfermero. Dia 24 di aprel Hulanda ta tuma e desishon pa manda tur dos grupo bek Merka debi ku un persona di e grupo di Kòrsou a test positivo pa coronavirus.<ref>[https://www.noticiacla.com/news/19127 Wever: Hulanda lo manda personal medico bek pa Merca], NoticiaCla, 24 aprel 2020</ref> 

24 di aprel – Gobiernu hulandes ta disidi, basá riba e nesesidat di gruponan den komunidat ku ta sufriendo debi na e krisis di COVID-19, pa duna 16.5 miyon euro na [[ayudo humanitario]] na islanan Aruba, Kòrsou, Sint Maarten i e islanan BES. Lo reparti e ayudo entre e islanan segun nesesidat i esaki lo bay den forma di pakete di kuminda i otro nesesidatnan.<ref>[https://www.noticiacla.com/news/19119 Aruba ta haya parti di 16.5 miyon euro pa ayudo humanitario di Hulanda], NoticiaCla, 24 april 2020</ref>

27 di aprel – Premier Rhuggenaath ta anunsia su desishon pa alargá e medidanan di ''toke de keda'' i  ''plachi di dia'' pa dos siman mas, te ku 11 di mei. Segun epidemiologo Izzy Gerstenbluth no por kita e [[shelter in place]] ainda, maske e kandidat di kasonan di corona a keda meskos.<ref name="Vigilante"/> Ta sigui ku e strategia di de-eskala poko-poko. Hardwarenan por habri porta i tambe por bai tuma kuminda na trùk i restorant te 8 'or anochi. 

===Mei===
4 di mei – Ta permiti desde awe pa sierto negoshi habri atrobe, bao di kondishonan estrikto.<ref>[https://www.curacaochronicle.com/post/main/prime-minister-working-towards-new-normal/  Prime Minister: "Working towards new normal"], Curaçao Chronicle, 1 mei 2020</ref>

<u>'''5 di mei'''</u> – Prome minister [[Eugene Rhuggenaath]] ta anunsia ku ta ‘habri bek’ internamente e isla entrante djabiernè, 8 di mei. Ta anulá e [[Shelter in place|shelter-in-place]] i plachi di dia. Kompanianan por habri atrobe, mientras pa restorant, truk di pan (delivery i take away) agensia funeraria, supermerkadonan i hardware e reglanan aktual ta keda vigente. Toke de keda ta keda vigente entre 09:00pm i 06:00am i no por tin mas cu 25 hende den grupo.<ref>[https://koninkrijk.nu/2020/05/05/curacao-mag-vanaf-vrijdag-weer-de-straat-op/ Curaçao mag vanaf vrijdag weer de straat op] Koninkrijk.nu, 6 mei 2020</ref><ref>[https://www.curacaochronicle.com/post/local/short-recap-starting-friday-curacao-will-largely-open-again/  Short recap: Starting Friday Curaçao will largely open again], Curaçao Chronicle, 7 mei 2020</ref>

6 di mei – Solamente pa sierto persona, entre otro studiante kurazoleño den eksterior, ta suavisa entrante 8 di mei e prohibishon pa drenta e pais.<ref>[https://antilliaansdagblad.com/nieuws-menu/21461-inreisverbod-versoepeld  Inreisverbod versoepeld], Antilliaans Dagblad, 6 mei 2020</ref>

<u>'''22 di mei'''</u> – E "toke de keda" ta suavisá pa entre 00:00 i 06:00. Ta permiti pa kome den restorant i snek ku por keda habri te 22:00, teniendo kuenta ku distansia sosial i higiena. Kasinonan por habri atrobe.<ref>[https://www.curacaochronicle.com/post/main/covid-19-updates-more-relaxation-of-corona-measures/ COVID 19 updates: More relaxation of corona measures], Curaçao Chronicle, 21 mei 2020</ref>

== Mira tambe ==
* [[pandemia coronavirus 2019-2020]]
* [[Krisis di COVID-19 na Aruba]]
* [[Krisis di COVID-19 na Sint Maarten]]

== Link eksterno ==
* Gobièrnu di Kòrsou, [https://gobiernu.cw/corona-virus-ultimo-notisianan/ Corona Vírus Último Notisianan]
* Consulytic, [https://www.consulytic.com/corona Dashboard Karibe]

== Referensia ==
{{reflist|2}}

[[Category:Malesa]]
[[Category:Biologia]]
[[Category:Kòrsou]]
