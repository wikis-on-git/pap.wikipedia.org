{{Variante|a}}
[[File:Hall of fame Paseo Herecia 2.jpg|thumb|Relieve di Bernadina Growell-Kock na Hall of Fame di Paseo Herencia Mall]] 
'''Bernadina Growell-Kock''' ([[Aruba]], [[27 di febrüari|27 di februari]] [[1939]] - [[22 di yanüari|22 di januari]] [[2009]]), tambe conoci como “Flor di Brasil” o “Mama di Cultura”, tabata un cantante y compositor [[Aruba]]no.<ref name="Flor">[https://web.archive.org/web/20210116112854/https://diario.aw/2020/09/bernadina-growell-mama-di-cultura-di-aruba/ Bernadina Growell mama di cultura di Aruba], Diario.aw (september 2020)</ref> 

== Bida ==
Growell a nace dia 27 di februari 1939 y ta yiu di Francisco Kock y Bonaventura Kock-Geerman. E famia tabatin shete yiu, cuater yiu muhe y tres yiu homber. For di chikito Growell tabata canta den coro di misa. Cu su 12 aña e tabata actua y canta na scol tambe.<ref name="Flor" /> Banda di cantamento e tabata toca guitara, cuarta, harmonica y orgel. Cu 15 aña el a cuminsa compone; su prome cantica tabata “Un Soño”. Un aña despues el a forma e trio “Las Campiranas”, hunto cu su ruman muhe Mariana Kock y Lucrecia Stamper. 

Na 1965 Bernadina ta casa cu Cecil Growell, kende tabata integrante di Sensacion del Caribe, un banda legendario di Aruba.<ref name="Buki">[https://24ora.com/buki-baluarte-bernadinagrowell-mama-di-cultura-di-aruba-ta-cla/ Buki Baluarte: Bernadina Growell mama di cultura di Aruba ta cla], 24ora.com (22 september 2020)</ref>. Como compositor fiho di e banda Bernadina tabatin un papel importante den e exito di Cecil y e grupo.

== Carera artistico ==
Growell a compone mas cu 700 obra, consistiendo di piesanan musical pa carnaval, [[Pasco]], [[Dia di Mama|dia di mama]] y pa misa.<ref>[https://www.bibliotecanacional.aw/pages/wp-content/uploads/spreekbeurten/De-Arubaanse-Muziek-1.pdf De Arubaanse Muziek], [[Biblioteca Nacional Aruba|BNA]]</ref> Na 1977 e tabata e prome hende muhe pa participa den e [[Festival di Tumba di Aruba]], unda el a canta su propio composicion "Galiña den Carnaval".<ref>[https://resolver.kb.nl/resolve?urn=ddd:010639075:mpeg21:p005 Robert Jeandor weer Aruba's Rey di Tumba], Amigoe (11 di februari 1977)</ref> Na 1982 e ta saca su prome disco LP, titula "Un Sono" y produci na e studio di [[Radio Kelkboom]]. E LP aki ta contene 10 cantica na Papiamento.<ref>[https://resolver.kb.nl/resolve?urn=ddd:010640473:mpeg21:a0106 Zakenvaria], Amigoe (4 di januari 1983)</ref> Growell tambe a lanta, dirigi of forma parti di diferente grupo folklorico, manera grupo di [[aguinaldo]] y di [[gaita]], cu tabata duna show na diferente hotel.

== Reconocemento ==
Na 1997 Growell a ricibi un condecoracion como miembro den [[Orden di Oranje-Nassau]].<ref name="Buki" />

Na 2001 minister di Turismo, [[Lily Beke-Martinez]], a reconoce Growell como ‘Mama di Folklore y Cultura di Aruba’.<ref name="Buki" />

{{Appendix|refs|2=
{{References}}
;Lista di fuente
* 
* BaluArte: e prome documentacion na Papiamento di nos pilarnan cultural, UNOCA (2019)
}}

{{DEFAULTSORT:Growell, Bernadina}}
[[Category:Arubano konosí]]
[[Category:Hende]]
[[Category:Folklor]]
