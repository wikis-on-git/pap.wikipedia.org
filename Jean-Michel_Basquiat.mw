{{Variante|c}}
{{Infobox Artista
| birthname        = Jean-Michel Basquiat
| image            = Basquiat1984.tif
| birthdate        = [[22 di desember]] [[1960]]
| lugar_nanse      = [[New York City|New York]]
| nationality      = [[Estadonan Uni di Merka|Merikano]]
| training         = 
| known_for        = 
| field            = Pintura
| movement         = Grafiti<br/ >Neoekspreshonismo
| awards           = 
| website          = {{URL|basquiat.com}}
}}
'''Jean-Michel Basquiat''' (n. [[22 di desember]]  [[1960]] na [[New York City|New York]] ([[Estadonan Uni di Merka|Merka]]) - f. [[12 di ougustus]] [[1988]] na mesun siudat) ta un artista i pintor neoekspreshonista [[Estadonan Uni di Merka|merikano]]. E tabata e prome artista [[Afro-Merikano|afro-merikano]] ku a logra drenta e mundu di arte unda hende blanku ta predominante.

== Biografia ==
Basquiat a nase na New York komo e prome di tres yu di un mama prosedente di [[Puerto Rico]] i un tata nasí na [[Port au Prince]], [[Haiti]]. Jean-Michel tabatin 2 ruman muhe menor, Lisane i Jeanine. Su mama Matilde Andrades (1934–2008), disenadó grafiko, tabata dominá e idiomanan [[ingles]], [[Frances|franses]] i [[spaño]] i tabata hibe ku frekuensia pa bishita museo i teatro.<ref>[https://archive.nytimes.com/www.nytimes.com/books/98/08/09/reviews/980809.09boswort.html Hyped to Death], The New York Times (9 ougustus 1998)</ref>

Na final di dekada setenta di siglo 20 el a traha bou di e pseudónimo SAMO (''Same Old Shit'') komo artista di [[grafiti]] huntu ku su amigu Al Diaz. Siguidamente desde komienso di dekada ochenta e tabata produsi obranan eksplosivo, mayoria pintura di formato grandi ku fèrf akríliko i riba dje linea i tekstonan ku fèrf di zeta. [[File:Olive Oil Jean-Michel Basquiat.jpg|thumb|left|195px|Obra "Olive Oil" (1982)]]

Su prome exhibishon solo tabata na 1982. Di 1982 te 1983 e tabatin un relashon ku [[Madonna]]. El a traha algun tempo riba pinturanan kolektivo huntu ku su ehempel [[Andy Warhol]].

Basquiat tabata un pintor [[afro-merikano]] ku a kosecha fama mundial. E ta fayese di un sobredósis di [[heroina]] na e edat di 27 aña.

Na 1996 e artista Julian Schnabel a dirigi e pelikula "Basquiat" ku Jeffrey Wright komo prome protagonista. David Bowie, Gary Oldman, Dennis Hopper, Claire Forlani i Courtney Love tambe a  hunga un ròl.

Na 2017 un pintura di Basquiat di 1982 ta wordu bendi pa [[Dollar Mericano|US$]] 110,5 mion, ku kual el a bira un di e pinturanan mas karu di tur tempo i un rekord nobo a keda establesí pa un artista merikano riba un findishi.<ref>[https://www.nytimes.com/2017/05/18/arts/jean-michel-basquiat-painting-is-sold-for-110-million-at-auction.html  A Basquiat Sells for 'Mind-Blowing' $110.5 Million at Auction"], New York Times (18 mei 2017). Rekuperá 24 oktober 2021</ref>

{{Commonscat}}
{{Appendix|refs|2=
* {{Tradukshon for di otro Wikipedia|idioma=nl|oldid =60038571|titulo=Jean-Michel Basquiat}}
{{References}}
;Lista di fuente
* ''Nadra Kareem Nittle'', [https://www.liveabout.com/jean-michel-basquiat-biography-4147579 Biography of Jean-Michel Basquiat, Provocative American Artist], 15 mei 2019.
}}

{{DEFAULTSORT:Basquiat, Jean-Michel}}
[[Category:Hende]]
[[Category:Arte]]
[[Category:Estadonan Uni di Merka]]
