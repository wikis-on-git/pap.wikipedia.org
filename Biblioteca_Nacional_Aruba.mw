{{Variante|a}}
[[File:‎‎Biblioteca Nacional Aruba.jpg|350px|thumb|right|[[Biblioteca Nacional Aruba]]]]
'''Biblioteca Nacional Aruba''' ta e [[Biblioteka|biblioteca]] publico di [[Aruba]].

==Historia==
Na 1908 a habri e prome biblioteca na Aruba. E 'Algemeen Nederlands Verbond' a tuma e iniciativa. E meta tabata pa mantene e desaroyo di lenga y cultura Hulandes na cualkier parti di mundo. Na oktober 1944 ANV a funda un biblioteca di nobo. E coleccion tabata consisti di 250 buki y e tabata destina pa miembro di verbond. Riba diabierna merdia e biblioteca tabata habri pa publico. Riba 20 di augustus 1949 ANV a habri e prome biblioteca publico na [[Oranjestad (Aruba)|Oranjestad]]. Esaki tabata e inicio di biblioteca fundamental. Durante añanan e interes pa buki y biblioteca a crece. P'esei dia 18 di april di aña 1952 a habri un filial na [[San Nicolas]]. 
[[File:Public library San Nicolas Aruba 2.jpg|thumb|left|250px|BNA filial na San Nicolas]]
Riba 28 di maart 1968 e prome bibliobus a core sali riba Aruba. Gobierno Hulandes a pone fl. 30.000 disponibel pa e bus, cu tabata contene mas cu 1800 buki. Desde e momento ei e bibliobus a suministra 10 scol y mas o menos 3000 mucha cu buki. Na 1980 e biblioteca a pasa den un cambio structural cu yegada di mas bibliotecarionan. Cu binimento di e bibliotecarionan aki ta bin un acercamento mas profesional. Den e mesun aña biblioteca ta bira miembro de Association of Caribbean University Research y Institutional Libraries (ACURIL), un organisacion profesional internacional di bibliotecanan di region Caribe.

Na 1982 biblioteca a drenta e edificio na George Madurostraat y a cambia e nomber di 'Openbare Leeszaal en Boekerij' pa 'Biblioteca Publico Aruba. Riba 3 di maart 1986 Gobernador F. B. Tromp ta inaugura y bautisa Biblioteca Publico Aruba como Biblioteca Nacional Aruba (BNA). E cambio di nomber tabata mara na un exposicion di e [[Status aparte di Aruba]]. E cambio di nomber aki tabata encera un expansion di actividad. Pa motibo cu e caracter di un biblioteca nacional ta trece cune tareanan particular. Den e di dos cuartal 1996 BNA a cuminza cu un banco di data social cultural. E proyecto aki ta financia pa Union di Organisacion Cultural Arubano (UNOCA). Un instancia cultural cu ta sostene proyectonan cultural. Ademas UNOCA ta percura pa e fondo financiero di 'bibliobus' y a yega di sponsor na diferente ocasion bibliotecarionan pa dunanan e oportunidad pa asisti e conferencia di ACURIL. Na maart 2019 biblioteca ta lansa un plataforma digital di su coleccion nacional documental y audiovisual di Aruba bou maneho di departamento Arubiana/Caribiana.<ref name="BNA">[https://24ora.com/coleccion-digital-di-biblioteca-a-crece-pa-30-mil-articulo/ Coleccion digital di biblioteca a crece pa 30 mil articulo], 24ora.com (10 maart 2021}</ref>  

== Servicionan ==
BNA a desaroya su mes di un luga di fia buki pa un centro multifunctional, caminda actualmente ta organisa diferente actividad pa publico. Asina ta tene exposicion, dia di biblioteca, actividad pa promove lesamento, mercado di buki, programa di lesamento pa hubentud, charla y mesa rondo pa teenagers, Luna Cultural y Festival di Buki pa mucha. E plataforma digital ta duna acceso liber na buki, revista, corant, potret, tesis y otro publicacionnan. Na 2021 e coleccion digitalisa ta conta cu mas cu 30.000 articulo y 4600 potret historico.<ref name="BNA"/>

{{Commonscat}}
{{Appendix|refs|2=
{{References}}
;Link externo
* [http://www.bibliotecanacional.aw/ Portal ofisial di BNA]
* [http://www.bibliotecanacional.aw/ Biblioteca Nacional Aruba]
* [http://www.bibliotecanacional.aw/pages/arubiana-caribiana/ BNA Departamento Arubiana-Caribiana] (coleccionnan special, Coleccion Nacional)
* [http://www.bibliotecanacional.aw/pages/san-nicolas/ BNA Sucursal San Nicolas]
* [http://www.bibliotecanacional.aw/digital/ BNA Coleccion Nacional Digital]
}}

[[Category:Aruba]]
[[category:edukashon]]
[[category:literatura]]
