[[File:Biblioteka_aruba.jpg‎‎|350px|thumb|right|[[Biblioteca Nacional Aruba]]]]
'''[[Biblioteca]] Nacional [[Aruba]]''' ta e [[libreria]] publiko di Aruba.

==Historia==
Na 1908 nan a habri e prome biblioteca na Aruba. E 'Algemeen Nederlands Verbond' a tuma e iniciativa. E meta tabata pa mantene e desaroyo di lenga y cultura Hulandes na cualkier parti di mundo.
Na oktober 1944 ANV a funda un biblioteca di nobo. E coleccion tabata consisti di 250 buki y e tabata destina pa miembro di verbond. Riba
diabierna merdia e biblioteca tabata habri pa publico.
Riba 20 di augustus 1949 ANV a habri e prome biblioteca publico na Aruba. Esaki tabata e inicio di biblioteca fundamental.
Durante añanan e interes pa buki y biblioteca a crece. P'esei dia 18 di april di aña 1952 a habri un filial na San Nicolaas. E filial a desaroya su mes masha lihe.
A dura hopi tempo, pero a la fin riba 28 di maart 1968 e prome Bibliobus a core sali riba Aruba. Gobierno Hulandes a pone fl. 30.000 disponibel pa e bus, cu tabata contene mas cu 1800 buki. Desde e momento ei e Bibliobus a suministra 10 scol y mas o menos 3000 mucha cu buki.
Na 1980 e biblioteca a pasa den un cambio structural cu yegada di mas bibliotecarionan. Cu binimento di e bibliotecarianan aki ta bin un acercamento mas profesional. Den e mesun aña biblioteca ta bira miembro de Association of Caribbean University Research y Institutional Libraries (ACURIL), un organisacion profesional internacional di bibliotecanan di region Caribe.
Na 1982 biblioteca a drenta e edificio na George Madurostraat y a cambia e nomber di 'Openbare Leeszaal en Boekerij' pa 'Biblioteca Publico Aruba.
Riba 3 di maart 1986 Gobernador F. B. Tromp ta inaugura y bautisa Biblioteca Publico Aruba como Biblioteca Nacional Aruba. E cambio di nomber tabata mara na un exposicion di e Status Aparte di Aruba. E cambio di nomber aki tabata encera un expansion di actividad. Pa motibo cu e caracter di un Biblioca Nacional ta trece cu ne tareanan particular.
Den e di dos cuartal 1996 BNA a cuminza cu un Banco di Data Social Cultural. E proyecto aki ta financia pa Union di Organisacion Cultural Arubano (UNOCA). Un instancia cultural cu ta sostene proyectonan cultural. Ademas UNOCA ta percura pa e fondo financiero di 'bibliobus' y a yega di sponsor na diferente ocasion bibliotecarianan pa dunanan e oportunidad pa asisti e conferencia di ACURIL.
Biblioteca ta di oro. Biblioteca Nacional Aruba a celebra dia 20 di augustus 1999 cu su personal completo su cincuenta aña di existencia.
Biblioteca Nacional Aruba a celebra dia 1 di september 2002 binti aña di existencia como establicimiento di biblioteca na George Madurostraat. Tambe e filial di San Nicolaas a celebra su cincuenta aña di existencia.
Awendia
BNA a desaroya su mes di un luga di fia buki pa un centro multifunctional, caminda actualmente ta organisa diferente actividad pa publico. Asina ta tene exposicion, dia di biblioteca, actividad pa promove lesamento, mercado di buki, programa di lesamento pa hubentud, charla y mesa rondo pa teenagers, Luna Cultural y Festival di Buki pa mucha.

==Referensia==
[http://www.bibliotecanacional.aw/ Portal ofisial]

[[Category:Aruba]]
[[category:edukashon]]
[[category:literatura]]

[[en:National Library of Aruba]]
[[es:Biblioteca nacional de Aruba]]
[[nl:Nationale Bibliotheek van Aruba]]
