[[File:Barbara_-_Monique_Andrée_Serf.jpg|right|thumb|Barbara]]
'''Barbara''' tabata [[nòmber artístiko]] di '''Monique Andrée Serf''' ([[Paris]], [[9 jüni]] [[1930]] - [[Neuilly-sur-Seine]], [[25 novèmber]] [[1997]]). E tabata un kantante i kompositora franses.
<br />
Algun [[chanson]] konosí di dje ta ''L'aigle noir'', ''Nantes'', ''La solitude'' i ''Dis, quand reviendras-tu?''. Na Hulanda e kansionnan di Barbara ta wordu interpretá entre otro pa e kantante hulandes [[Wende Snijders]].
<br />
== Biografía ==
Dor di su orígen hudíu Barbara mester a skonde huntu ku su famia durante di okupashon di Fransia dor di e nazinan. Den su buki ''Il était un piano noir'' e ta konta tokante di e temporada aki. Despues di guera su bisiña ku tabata dosente di músika a skuch'e kanta y a hasi su máximo esfuerso pa asina Barbara por a desaroyá su talento musikal.
<br />
<br />
El a haña kursonan di kanto i di piano i a inskribí su mes na [[École supérieure de musique]]. El a sigui kanta den e temporada ey na ''[[La Fontaine des Quatre Saisons]]'', un kabaret parisino popular. Dor di su apariensia, su altura, su pañanan pretu i kabeinan pretu, e tabata enfatisá e melankolía di kual e tabata kanta di dje. 
<br />
<br />
Entre 1950 i 1952 e ta biba na [[Brusela]]s, unda e tabata un miembro aktivo di un komunidat di artistanan. Su amigunan a kambia un tayer bieu den un sala di konsierto kaminda Barbara tabata toka i kanta kansionnan di [[Édith Piaf]], [[Juliette Gréco]] i [[Germaine Montéro]]. Nonobstante, su bida den farándula ta desaroyá poko poko. Na oktober 1953 e ta kasa ku [[Claude John Luc Sluys]], un studiante di lei belga di ken e ta divorsiá na 1956. 
<br />
<br />
Despues di esey e ta bai bèk Paris, unda e ta topa ku [[Jacques Brel]]. Nan dos ta bira bon amigu i Barbara lo kanta despues varios [[chanson]] di dje. Tambe e ta siña konosé despues e kantante [[Georges Brassens]]. Barbara ta duna durante e temporada aki diferente konsierto den salanan chikí. Un públiko chikí pero fiel di studiantenten, prinsipalmente for di e bario parisino di [[Quartier latin]] lo sigui'e den resto di su trayektoria.
<br />
<br />
Na aña 1957 e ta bolbe [[Brusela]]s pa graba su promé disko. Pero e tin ku warda te na 1961 pa bira famoso dor di su konsiertonan den e sala [[Bobino]] serka di [[Montparnasse]] na Paris. E ta kontinua su trayektoria den salanan chikí i dos aña despuese ta duna un konsierto den [[Théâtre des Capucines]]. Eynan el a haña gran éxito ku su kansionnan nobo. For di e momentu ey el a bira famoso i na 1964 el a firma su promé kontrato ku e kas di disko [[Philips Records]].
<br />
<br />
Barbara tabata saka inspirashon for compositornan manera [[Mireille Hartuch|Mireille]] i [[Charles Trenet]], e streanan mas grandi den su tempu. Su kapasidat pa skirbi su propio kansionnan ta hasi'e mas sélebre. Ku su kansionnan poétiko, dramátiko i ku emoshonnan profundo e ta inspirá un públiko ku lo sigui'e pa trinta aña largu. Su kansionnan mas konosí di e temporada aki ta ''Ma plus belle histoire d'amour c'est vous'', ''L'aigle noir'', ''Nantes'', ''La solitude'' i ''Une petite cantate''.
<br />
<br />
Na 1965 su disko ''Barbara chante Barbara'' ta di un éxito comercial rotundo i e ta gana e premio [[Académie Charles Cros]]. Na momentu di entrega di e premio Barbara ta kibra e trofeo na pida i ta duna tur su téknikonan un pida komo muestra di gratitut. Despues e lo kuminsa dona sen i usa su fama pa yuda muchanan pober.
<br />
<br />
Na aña 1969 Barbara ta duna di konosé ku e lo bira aktris. Su promé papel tabata den e musical ''Madame'', di Albert Willemetz den kua e ta hunga papel di un travesti masha bunita. Na 1971 e ta hunga huntu ku Jacques Brel den su pelíkula ''[[Franz]]'' pa kua e ta skirbi e músika. Otro pelíkulanan ku e lo hunga den dje ta ''[[L'Oiseau rare]]'' di [[Jean-Claude Brialy]] i ''[[Je suis né à Venise]]'' di [[Maurice Béjart]].
<br />
<br />
Barbara lo keda aktivo den añanan setenta y ta duna hopi konsiertonan na Hapón, Cánada, Israel, Hulanda i Suisa. Tambe e lo sali den un programa di televishon huntu ku [[Johnny Hallyday]].
<br />
<br />
Su disko ''[[Seule]]'' ta sali den añanan ochenta i lo bira un di e diskonan mihó bendí den aña 1981. E aña siguiente e ta gana e [[Grand Prix du Disque]] pa su kontribushon na kultura franses. Tambe e lo traha den e temporada ey ku [[Gérard Depardieu]] i su esposa Élisabeth. Na 1982 e ta bai [[New York City|New York]] pa toka piano den e [[opéra métropolitain]] huntu ku [[Mikhail Baryshnikov]].
<br />
<br />
Barbara tambe tabata ko-autora di e kansionnan di e obra ''Lily Passion'' huntu ku [[Luc Plamondon]]. E mes lo hunga un papel den e obra di teatro aki huntu ku [[Gérard Depardieu]]. Esey a trese ku n'e un ruptura profeshonal entre Barbara i su acordeonista Roman Romanelli, ku kua el a traha 20 aña. Romanelli no tabata mira futuro den e proyecto.
<br />
<br />
Na final di añanan 80 Barbara a bira aktivo den buskamentu di fondonan pa kombatí [[sida]]. Na 1988 e ta haña e [[Légion d'honneur]], un kondekorashon franses hopi importante.
<br />
For di 1996 e ta skirbi su memorianan ku lo aparese na aña 1998. Den esakinan e lo revelá ku el a wordu violá pa su tata kende a bandona e famia tempu e tabata un hobensita. Kantikanan den kua Barbara ta kanta di su relashon ku su tata ta ''L'Aigle Noir'', ''Nantes'' i ''Au Coeur de la Nuit''.
<br />
<br />
Barbara lo muri 24 di novèmber 1997 pa motibo di problemanan respiratorio. Su restonan ta sosegá na [[Cimetière parisien de Bagneux]].
<br />
<br />
Na 1998 e munisipio [[Saint-Marcellin]] unda e famia tabata skonde durante Segundo Guera Mundia, nan a disidi di duna un plenchi su nòmber.

== Referensia ==
* [http://www.passion-barbara.net Barbara]
* [http://www.lehall.com/galerie/barbara/index.html Barbara, scènes/coulisses] website di [[Hall de la Chanson]]
* [http://perso.wanadoo.fr/mondalire/liens.htm Barbara na Saint-Marcellin]
* [http://www.mcgee.de/disco/disco.html Discografía]

[[Category:Hendenan]]
[[Category:Kantantenan]]
[[Category:Músika]]

[[ca:Barbara]]
[[de:Barbara (Sängerin)]]
[[en:Barbara (singer)]]
[[eo:Barbara (franca kantistino)]]
[[es:Barbara]]
[[fr:Barbara]]
[[gl:Barbara]]
[[he:ברברה]]
[[hu:Barbara (énekes)]]
[[it:Barbara (cantante)]]
[[ja:バルバラ (歌手)]]
[[nl:Barbara (zangeres)]]
[[no:Monique Serf]]
[[pt:Barbara (cantora)]]
[[ru:Барбара (певица)]]
[[sv:Monique Serf]]
