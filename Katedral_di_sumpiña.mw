[[File:Kathedraal van doornen 2.jpg|thumb|Fachada di Katedral di sumpiña (2020)]]
E '''Katedral di sumpiña''' ta un obra di arte gigantesko den kura di Lanthùis Bloemhof na [[Willemstad]]. E obra ta di e artista visual [[Kòrsou|Kurasoleño]]-[[Hulandes]] [[Herman van Bergen]]. Subtitulo di e katedral ta ''homenahe na libertat spiritual'', siendo na mesun momento un homenahe na e indjan [[caquetio]], habitante original di Kòrsou. 

Meta di e obra ta pa krea un sentro multi-religioso, spiritual i artistiko, ku ta funkshona komo espasio pa kontemplashon personal i reflekshon kolektivo riba pasado, presente i futuro di humanidat den balansa ku medio ambiente, naturalesa i planeta tera. E prome panel a worde simbolikamente instalá dia 15 desember 2012 pa Michèle Russel Capriles, e tempo ei presidente di fundashon ''Prins Bernhard Cultuurfonds Caraibisch Gebied'' (PBCCCB). Inaugurashon ofisial a tuma luga dia 2 di febrüari 2020.

[[File:Kathedraal van doornen 4.jpg|thumb|Interior di Katedral di sumpiña]]
[[File:Kathedraal van doornen 5.jpg|thumb|Interior di Katedral di sumpiña]]
E obra ta un struktura estilo katedral cu ta 10 meter halto i ku un superfisie di 400 meter kuadra. Ront di un skeleto di hero ku su forma di baranka manera esunnan banda di Sint Willibrordus, a usa 30 mion taki di sumpiña di palu di [[wabi]] (''vachellia tortuosa''). Sumpiñanan a worde rekogé e.o. na Bullenbaai, Caracasbaai i Barbarabeach. Van Bergen, na 2016 ganadó di [[Premio Cola Debrot]], a traha ku un ekipo di 18 hoben desemplea ocho aña largo pa realisa e proyekto. 

E interior di e katedral ta un laberinto iluminá cu ta integra diferente skultura i simbolo di diferente religion. Den e murayanan tin bários espasio habri unda obranan di arte ta eksponi. Riba invitashon di Van Bergen un kantidat di artista visual di [[Aruba]], Kòrsou i Hulanda a kontribui ku obra artistiko, e.o. artista konosi manera Stan Kuiperi, [[Tirzo Martha]], Francis Sling, Yubi Kirindongo, Hortence Brouwn, David Bade, Ellen Spijkstra i Jeroen Krabbé.

Na 2020 e obra di arte a gana dos premio di "CODAaward", esta den kategorianan "Landscape" i "People's Choice Award".

E katedral a atrae te mil bishitante pa dia den e prome lunanan despues di su apertura. Ku surgimento di e [[Krisis di COVID-19 na Kòrsou|krisis di corona]] e kantidat aki a baha, kual a resulta den un total 90.000 bishitante den e prome 12 luna. Na okashon di su prome aniversario Studio Loos ta lansa na febrüari 2021 un produkshon di video, den kual diferente artista i otro persona konserni ta hiba palabra.<ref>[https://www.youtube.com/watch?v=5urm5BrgQVA&ab_channel=LOOSChannel&fbclid=IwAR35o1X-x-TEQrbcrjY6t8tUxzjtNaZOCTWz_rrRCGKiejtNnChs-DPQx1g  Loos channel episode #17 De Kathedraal Zingt #1], Studio Loos, 2 febrüari 2021. Rekuperá 8 febrüari 2021}}</ref> Komo iluminashon di e obra ta duna un toke adishonal na su efecto magiko i bunitesa por bishita e katedral tambe cada prome djabierna di cada luna desde 7:00 pm kuminsando yüli 2021. <ref>{{nl}}[https://www.dolfijnfm.com/kathedraal-van-doornen-opent-een-keer-per-maand-s-avonds-haar-deuren/  Kathedraal van Doornen opent een keer per maand 's avonds de deuren], Dolfijn FM, 28 yüli 2021. Rekuperá 28 yüli 2021.</ref>

<gallery>
File:Werk van Jeroen Krabbé in de kathedraal van doornen.jpg|Obra di Jeroen Krabbé
File:Werk van Hortence Brouwn in de kathedraal van doornen.jpg|Obra di Hortence Brouwn
File:Werk van Francis Sling in de kathedraal van doornen.jpg|Obra di Francis Sling
</gallery>

{{Commonscat|Katedral di sumpiña}}
{{Appendix|refs|2=
* {{Tradukshon for di otro Wikipedia|idioma=nl|oldid =58275808|titulo=Kathedraal van doornen}}
{{References}}
;Lista di fuente
* [https://cathedralofthorns.com/  Wepsite ofisial Cathedral of Thorns]
* [http://curacao-art.com/artists/herman-van-bergen Herman van Bergen], Curacao-Art.com, 6 april 2012 
* [https://nos.nl/artikel/2321510-curacao-heeft-nu-magistrale-kathedraal-van-30-miljoen-doorns.html Curaçao heeft nu 'magistrale' kathedraal van 30 miljoen doorns], Dick Drayer, NOS, 3 februari 2020
* [https://www.volkskrant.nl/kijkverder/v/2019/op-curacao-staat-een-kathedraal-van-zon-25-miljoen-doornen~p19346 Op Curaçao staat een kathedraal van zo’n 25 miljoen doornen], Kees Broere, De Volkskrant, 25 december 2019
* [https://extra.cw/25-mion-sumpina-pa-konstrukshon-di-katedral-di-sumpina/  25 mion sumpiña pa konstrukshon di “Katedral di sumpiña”] Extra, 25 yanüari 2020
* [http://www.awemainta.com/papers/AM200212/offline/download.pdf  E Catedral di Sumpiña: Un obra impactante na nivel global], Stan Kuiperi, Awemainta, 12 februari 2020 
* [https://www.codaworx.com/2020-codaawards-winners 2020 CODAawards Winners], CODAworx, september 2020
}}


[[Category:Arte|Kòrsou]]
[[Category:Kòrsou]]
