[[File:Android robot.svg|thumb]]
'''Android''' ta un [[sistema operativo]] basá riba e [[nucleo]] [[Linux]]. E sistema operativo akí ta diseña prinsipalmente pa [[telefon mobil]] ku un pantaya touchscreen, [[tablet]] i pa e asiná yamá "[[smartwatch]]", [[televishon]] i [[outo]]. Den komienso e sistema operativo akí a keda desaroyá pa [[Android Inc.]], un kompania ku [[Google]] a finansia ekonomikamente i mas despues, na [[2005]] a kumpra. Android a keda presentá na [[2007]] huntu ku e fundashon [[Open Handset Alliance]] (un consorsio di kompanianan di [[hardware]], [[software]] i [[telekomunikashon]]) pa avansa e standart abrí di telefonannan mobil. E promé telefon ku a lansa ku e sistema operativo Android, tabata e [[HTC Dream]] i el a subi merkado di benta den [[òktober]] [[2008]]. E kantidat di bentanan di telefon mobil ku ta uza e sistema operativo ta mas haltu ku esnan ku ta huza e sistema operativo [[iOS]] i [[Windows Phone]]. Desde [[2015]], Android ta e sistema operativo mobil ku tin e kantidat mas grandi di usuario.

E eksito di e sistema operativo akí a hasiele un objeto di litigo riba tereno di patent i a hasiele un partisipante prominente den e asiná yama "Guera di patent di telefonnan mobil inteligente" (na [[Ingles]], Smartphone patent wars). Segun dokumentonan sekreto ku e lèk na 2013 i 2014, e sistema operativo ta unu di e demasnan ku a keda di target pa agensianan di inteligensia internashonal.

E vershon básiko di Android ta karga e nòmber Android Open Source Project (AOSP)

[[Category:Teknologia]]
