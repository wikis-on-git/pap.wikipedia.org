{{Variante|a}}
{{Infobox person 
| name          = Leo Chance
| image         = File:Leo Chance (cropped).jpg
| caption       = Leo Chance (1985)
| term          = 
| monarch       = [[Juliana di Hulanda]]<br/ >[[Beatrix di Hulanda]]
| predecessor   = 
| birth_date    = [[8 di november]] [[1932]]
| occupation    = 
| party         = [[Partido Patriotico di Aruba]] (PPA)<br/ >Sint Maarten Patriotic Alliance (SPA) 
}}
'''Leo Alphons Ignatius Chance''' (n. 8 di november 1932 na [[Saba]]) ta un ex-politico [[Antias Hulandes|Antiano]], cu tabata politicamente activo tanto na [[Aruba]] como na [[Sint Maarten]]. Entre 1969 y 1994 ela fungi como minister di Trafico y Comunicacion, Husticia, Cooperacion di Desaroyo, Labor y Asuntonan Social den varios gabinete di [[Antias Hulandes]]. Ela ocupa tambe e funcion di vicepremier den gabinete Evertsz, Rozendal, Martina IV y Paula. 

== Bida ==
Na un edad hoben Chance ta establece na Aruba unda e ta haci carera como capitan di boto na [[Lago Oil & Transport Company]]. Na 1950 e ta uni na e partido [[Partido Patriotico di Aruba|PPA]]. Ela keda elegi como miembro di [[Konseho Insular|Conseho Insular]] y tabata diputado di Aruba di 1959 te 1967. Den decada sesenta y setenta di siglo 20 e tabata un di e exponentenan maximo di e partido y votegetter den districto di [[San Nicolas]]. Na 1966 e ta huramenta como miembro di [[Parlamento di Antias Hulandes]]. Entre 1969 y 1988 ta sirbi como minister den consecutivo gabinete Antiano. E tabata vicepremier den cuater gabinete.

Na 1983 Chance ta muda pa Sint Maarten. Comienso di 1990 e ta co-fundado di Sint Maarten Patriotic Alliance (SPA). Na 1991 e ta wordu elegi miembro di [[Parlamento di Antias Hulandes]] y di 1993 pa 1994 e ta bolbe fungi como minister di Trafico y Comunicacion..<ref>{{nl}}[https://resolver.kb.nl/resolve?urn=ddd:010644272:mpeg21:a0091  Chance SPA-statenlid], Amigoe (27 september 1991). Recupera 13 november 2021.</ref>

Chance ta viudo di Eulalie Mingo, cu kende e tin cuater yiu.<ref>{{nl}}[https://resolver.kb.nl/resolve?urn=ddd:010460206:mpeg21:a0091  De nieuwe PPA-ministers], Amigoe (5 maart 1976). Recupera 13 november 2021.</ref> Na 1994 e ta casa di nobo cu Sybil Vicario.

== Honor ==
Na 1988 Chance ta wordo decora como "commandeur" den [[Orden di Oranje-Nassau]].<ref>{{nl}}[https://resolver.kb.nl/resolve?urn=ddd:010642737:mpeg21:a0044  Oud-minister Chance door gouverneur onderscheiden], Amigoe (17 september 1988). Recupera 13 november 2021.</ref> Na Saba e pier construi na 1973 ta carga su nomber, esta ''Chance-pier''.<ref>{{nl}}[https://resolver.kb.nl/resolve?urn=ddd:010461360:mpeg21:a0102  Amerikaanse lof voor minister Chance], Amigoe (20 juli 1973). Recupera 13 november 2021.</ref>

{{Appendix}}

{{DEFAULTSORT:Chance, Leo}}

[[Category:Politico di Aruba]]
[[Category:Sint Maarten]]
