[[File:Hoofdingang van de University of Curacao-Mei 2018.jpg|thumb|Entrada principal di University of Curacao]]
'''University of Curaçao mr. dr. Moises Frumencio da Costa Gomez''' (antes Universidat di [[Antias Hulandes]], abrevia UNA) ta e prome [[universidat]] na [[Kòrsou]]. E ta un universidat publiko, kaminda aproksimandamente tres shen studiante ta gradua pa aña. E kalidat i nivel di e programa nan ta similar na esnan na [[Hulanda]]. Tur programa ku e universidat ta ofrese ta akredita pa e [[Nederlands-Vlaamse Accreditatieorganisatie]] (NVAO).

== Historia ==
University of Curaçao den su forma eksistente ta eksisti for di 1973. Su historia, sinembargo, ta data for di 1970, e aña den kual e Fakultat di Lei di [[Antias Hulandes]] a keda establese pa lei, data 6 di oktober 1970 (O.B. 1970 no. 1130), pa prepara studiante nan pa hasi eksamen di Lei Antiano. E Fakultat di Lei a bira Kolegio di Antias Hulandes na 1974, despues ku e programa di Business Administration a keda establese. E Departamentu di Business Administration a keda kambia den e Departamentu di Business Administration i Public Administration na 1977, despues di kua studiante nan por a obtene nan lisensia bachelor den Public Administration. Na momentu ku a funda Universidat di Antias Hulandes (UNA) na 1979, e Kolegio di Teknologia Antiano (establese na 1972), a keda transforma den Fakultat di Inginerio. 

Na aña 2011, universidat a kambia su nòmber for di Universidat di Antias Hulandes i hasiele University of Curaçao mr. dr. Moises Frumencio da Costa Gomez.

Desde aña 2016, por hasi estudio musikal tambe ku introdukshon di Fakultat di Musika.

== Fakultat nan ==
Tin seis fakultat ku e siguiente direkshon di estudio:
* Fakultat di trabou Edukativo i Estudio Kultural: formashon segundo grado di maestro den Papiamentu, Hulandes i Ingles.
* Fakultat di [[Ley|Lei]]: Lei Antiano (Bachelor i Master)
* Fakultat di Siensia Sosial i Ekonomiko: Bedrijfskunde i Accounting (Bachelor i Master)
* Fakultat di Siensia Tekniko: Bouwkunde, Teknika Sivil, Teknologio Industrial, Teknologia Informatika (IT) i Sistema Elektriko
* Fakultat di Siensia di Komportashon i Sosiedat: Social Work
* College of Music: Kurso Preparatorio, Bachelor den Musika i Bachelor den Edukashon di Musika

[[Category:Universidatnan na Kòrsou]]
