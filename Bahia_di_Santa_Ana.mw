'''Bahia di Santa Ana''' (Hulandes: Sint Annabaai) ta un [[kanal]] hundu di aproksimadamente un mia largu i mil pia hanchu ku ta situá na e [[isla]] di [[Kòrsou]]. E kanal ta un di esnan mas hundu natural. E ta situá den [[Willemstad]] i ta parti esaki den dos den e partinan [[Punda]] i [[Otrobanda]]. 

E dos bandanan ta konektá pa medio di Julianabrug pa outo i brùg di ponton Emmabrug pa peaton. Ora Emmabrug ta habrí, tin servisio pornada di [[ferry]] entre e dos bandanan.

E bahia a haña su nòmber di e Spañonan ku a deskubrí Kòrsou na 1499. Tin bisá ku nan a subi tera di Kòrsou riba e fecha ku ta konosí komo dia di Santa Ana i pesei a duna e bahia e nòmber akí.

E [[bahia]] ta habri den Laman Karibense na e parti sur i na parti nort e ta kaba den e [[lago]] Schottegat.
