{{Variante|a}}
[[File:Stuart-george-washington-constable-1797.jpg|thumb|180px|[[George Washington]], e prome presidente di [[Estadonan Uni di Merka|Merca]].]]
E '''presidente''' ta un persona cu ta lidera y cu ta dispone di podernan ehecutivo y ta supervisa tur otro lider den un organisacion. E termino ta wordo uza pa indica e persona cu ta asigna pa lidera un grupo, un conseho, un asociacion o un pais.

Originalmente e termino tabata referi na e persona cu tabata presidi un ceremonia o un reunion. Awendia e ta referi mas bien na un persona cu competencianan ehecutivo.

== Presidente como hefe di estado ==
Un pais cu un presidente como hefe di estado ta wordo yama ''[[republica]]''. Un republica por ta un [[Demokrasia|democracia]], den cual e presidente ta sea elegi pa e pueblo o apunta door di un parlamento cu ta democraticamente elegi. [[File:Suharto with military uniform, 1997.jpg|thumb|155x195px|left|Suharto di [[Indonesia]] ta un ehempel di un lider dictatorial uzando e titulo di "presidente".]] Pero igualmente sa tin hopi biaha un presidente como hefe di estado den [[Diktadura|dictaduranan]] y paisnan menos democratico.

E tarea y competencianan di un presidente ta diferencia di caso pa caso. Mayoria bes e presidente no ta djies hefe di estado pero tambe lider di gobierno. Den tal caso ta papia di un ''republica presidencial''.

Un otro diferencia ta e modo cu e presidente ta wordo elegi. Hopi pais ta tene eleccionnan presidencial, unda e poblacion ta elegi, pero tambe sa tin paisnan unda e parlamento ta nombra e presidente, manera na [[Sürnam|Surnam]] y [[Sur Afrika]].

{{Appendix|refs|2=
* {{Tradukshon for di otro Wikipedia|idioma=nl|oldid =58522486|titulo=President}}
{{References}}
}}


[[Category:Polítika]]
