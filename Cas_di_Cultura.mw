[[File:Cas di cultura facade.JPG|thumb|Fachada di Cas di Cultura na [[Oranjestad (Aruba)|Oranjestad]], Aruba]]
'''Cas di Cultura''' (CdC) ta un compleho nacional di [[Aruba]], unda diferente tipo di actividad di [[arte]] y cultura por tuma lugar. E ta situa na rotonde 'Las America', na entrada di [[Oranjestad (Aruba)|Playa]]. 

== Historia ==
Tabata na aña 1949 cu cuater grupo di arte y cultura activo den comunidad a uni cu fundacion Stichting voor Culturele Samenwerking met Suriname en de Nederlandse Antillen (Sticusa) na Hulanda pa lanta Fundacion Cultureel Centrum Aruba (CCA). Despues di organisa actividadnan cultural, tanto cu artista internacional como local, pa algun tempo nan tabata sinti un gran necesidad pa tin un luga na unda por eherce y desaroya e disciplina di arte.<ref>[https://24ora.com/cas-di-cultura-celebrando-60-ana-di-teatro-nacional/ Cas di Cultura celebrando 60 ana di teatro nacional, 24ora.com, 28 september 2020]</ref>
Hunto hunto cu otro fundacion y grupo cultural, manera Filmliga Aruba, Arubaanse Muziekschool, de Arubaanse Kunstkring, het Arubaans Symphonie Orkest, de Volksuniversiteit Aruba, de Aruba Camera Club, de Amateurtoneelgroep, de Rythmische Dansschool y de Vereniging Pro Musica CCA a logra na 1955 pa sera cabes pa realisa un edificio pa arte y cultura. Na 1955 a funda Stichting Schouwburg Aruba (SSA) cu e meta pa construi y maneha e prome centro cultural di Aruba. 

== E edificio ==

E apertura oficial di e edificio “Cultureel Centrum Aruba” a tuma lugar dia 15 di november 1959. Mas despues a cambia e nomber pa “Cas di Cultura”. E diseño tabata na encargo di arkitecto F.F. Zingel, kende tambe a diseña Centro Pro Arte y misa di Brievengat na [[Kòrsou|Corsou]]. Cas di Cultura a habri su portanan oficialmente 15 di november 1958. E pintura original riba e fachada dilanti di e edifcio tambe tabata di F.F. Zingel. E instancianan cu a haci construccion di e compleho financieramente posibel tabata Teritorio Insular di Aruba, Sticusa, [[Lago Oil & Transport Company]] y por ultimo Koninklijke Nederlandse Stoomboot Maatschappij (KNSM) di Amsterdam.<ref>[https://theaterencyclopedie.nl/wiki/Cas_di_Cultura  Cas di Cultura, Theaterencyclopedie.nl]</ref>

[[File:Front entrance Cas di Cultura.jpg|thumb|left|260px|Entrada cu bista di e foyer]]
E facilidadnan di Cas di Cultura ta inclui un auditorio, un sala di exhibicion multifunctional (conoci como Unocazaal), cafetaria, entrada (foyer), oficina, studio di ballet y salanan di les y practica. E auditorio tin asiento pa maximo 572 persona y ta airecondiciona. Den e sala specialisa aki por tene diferente sorto di presentacion, entre otro teatro, baile, concierto. Na 1974 tabatin un expansion cu un sala di exhibicion y oficinanan di administracion. Na 2018 a keda di cuminza cu un renobacion extenso e facilidadnan. Usuarionan di e salanan di les y practica ta Scol di Musica Rufo Wever, Scol di Baile Diana Antonette y Da Vinci Academy.

== Link externo ==
*[http://www.casdicultura.aw/ Website oficial Cas di Cultura]

== Referencia ==
{{Reflist}}

[[Category:Kultura]]
[[Category:Aruba]]
