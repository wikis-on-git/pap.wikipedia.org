[[File:Kaaba at night.jpg|thumb|E [[Kaaba]], na [[Mekka]] [[Saudi Arabia]], ta e sentro di Islam. [[mòslemnan]] di rònt mundu ta bini aki pa [[Resamentu|rèsa]] den Unidat.]]
'''Islam''' ([[árabe]]: '''الإسلام''' ''al-’islām,'') ta e [[religion]] [[monoteismo|monoteístiko]] artikula dor di e [[Qur’an]], un teksto religioso konsidera dor di su atherentenan pa ta e palabra di [[Allah|Dios]], anto dor di e siñamentunan i ehèmpelnan normativo di [[Muhammad]], e profeta di Allah. E palabra [[árabe]] 'Islam' ta kuminsá ku ; ''[[salaam]]'' (سلام) ku kemen '[[Pas]]'. I e palabra 'Islam' kemen submishon na Dios. Un atherente di Islam ta wòrdu yamá un musulmán òf mòslem.

Mòslemnan ta kere ku Dios (Allah) ta unu i inkomparabel anto ku e nifikashon di bida ta pa alabá Dios. Nan ta mira nan religion komo e version kompletá  di un fe primodial monoteístiko revelá na varios luga i tempu promé, inkluyendo e profetanan di [[Abraham]], Moses i [[Hesus]]. Praktikanan religioso ta inklui e sinku pilarnan di Islam, ku ta e sinku aktonan obligatorio di alabansa. E [[Sharia|lei islámiko]] (árabe: '''شريعة''' ''Šarīʿah'') ta toka riba virtualmente tur aspekto di bida i sosiedat, enkompasando tur kos di bankonan te ku guera pa bienestat anto e medio ambiente.

E mayoria di mòslemnan ta hòr na un di e dos denominashonan, e Sunni of Shi'a. Mas o menos 13% di tur mòslimnan ta biba na [[Indonesia]], e pais musulman di mas grandi na mundu. 20% ta biba den [[Medio Oriente]] 2% na [[Asia Sentral]], 4% den e paisnan otro di asia, anto 15% na Afrika sub-saháriko. Komunidatnan basta grandi tambe ta biba na [[China]] anto [[Rusia]], anto partinan di [[Karibe]]. Komunidat di konvertidonan i imigrantenan tambe ta wòrdu haña na kasi tur parti di mundu. Ku mas ku 15.7 bion mòslim  formado mas ku 23% di poblashon di mundu, Islam ta e religion di dos mas grandi na mundu anto segun sierto fuentenan e religion mas lihe kresiendo na mundu.

[[Category:Islam| ]]
