{{Infobox person
| name          = Jeffrey Dahmer
| image         = Jeffrey Dahmer HS Yearbook.jpg
| caption       = Jeffrey Dahmer na edat di 17 aña
}}

'''Jeffrey Lionel Dahmer''' ([[Milwaukee]], 21 di mei 1960 – Portage, 28 di november 1994), tambe konosí komo e '''Kanibal di Milwaukee''', tabata un asesino di serie i un delinkuente seksual [[Estadonan Uni di Merka|merikano]] ku a komete asesinato, violashon i desmembriamentu di 17 hòmber i hobensito entre 1978 i 1991. Hopi di su ultimo asesinatonan tambe tabata envolví nekrofilia, kanibalismo i preservashon di partinan di kurpa di e viktimanan. Mayoria bes e tabata preserva hinter e kurpa of parti di e struktura skeletoral. 

Dahmer a ser diagnostiká ku borderline personality disorder, aunke na momentu di su kaso el a ser deklará mentalmente sano. Kulpabel di diesinku di e dieseis mortonan kela ser deklará kulpabel di dje na [[Wisconsin]], Dahmer a ser sentensiá na diesinku termino di bida largu dia 15 di febrüari 1992. I mas despues ela bolbe ser sentensiá na un termino di bida largu mas pa un asesinato adishonal ku el a kometé na [[Ohio]], na 1978. 

Dia 28 di Novèmber 1994, Dahmer a ser agredí dor di Christopher Scarver un detenido den e prizòn di Columbia Correctional Institute. Esaki a kousa morto di Jeffrey Dahmer ku tambe tabata interná den e prizòn ariba menshoná. 

== Bida previo ==
Jeffrey Dahmer a nase dia 21 di mei 1960 na  West Allis, Wisconsin. E tabata e prome yu di e pareha Joyce Annette (née Flint) i Lionel Herbert Dahmer. Jeffrey su mama tabata traha komo instruktora di mashin di tek, mientras su tata tabata bishita Marquette University kaminda e tabata sigui un estudio pa e por a optené un lisensia den kimika. Su tata tabata di  ansesto aleman i su mama di "welsh".

Aunke Dhamer su mayornan tabata tin hopi amor i dedikashon pe, su mama tabata konosí pa ta un persona tenso, ku gusta atenshon i tambe ku tabata hopi argumentativo ku su kasá i tambe su bisiñanan. Ora su yu a kumisa bai skol, Joyce tabata pasa mayoria di su tempu drumí pa rekuperá di kansansio. Lionel su estudionan tabata pone ku e no tabata pasa hopi tempu na kas i ora e tabata na kas Joyce tabata eksihí su atenshon konstantemente. Konstantemente Joyce tabata hinka su mes den un estado di ansiedat i manipula su kasá pa e por  haña e atenshon rekerí. Na un sierto okashon Joyce Dahmer a trata na kometé suisidio hasiendo uso di pildoranan di [[Equanil]] na kual e tabata adikto. Komo resultado ningun di e dos mayornan tabatin sufisiente tempu pa Jeffrey.

Dahmer mes a eksperensiá su añanan infantil komo añanan di tenshon ekstremo kual e la nota pa gran mayoria parti serka su mayornan ku tabata argumentá i diskutí ku otro konstantemente. Na skol, e tabata ketu i tambe timido. Riba un di su reportenan eskolar un dosente a deskribí Dahmer komo un mucha reserva i ku ta mustra manera un mucha ku ta sintié neglishá. I asina hopi kolega eskolar di Dahmer tabata konsideré komo un mucha ketu. Aunke e tabata reservá e tabatin un grupo di amigu.

For di un edat relativamente hóben Dahmer a kumisa manifesta un interes pa animal. Amigunan di Dahmer a dina di konosé kuden komienso Dahmer tabata kapturá insektonan grandi, barbulète, bichi di kandela i hinkanan den pòchinan di glas.

{{DEFAULTSORT:Dahmer, Jeffrey}}
[[Category:Hendenan]]
