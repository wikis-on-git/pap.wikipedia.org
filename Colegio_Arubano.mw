{{Variante|a}}
'''Colegio Arubano''' ta un scol secundario na [[Aruba]] cu ta brinda enseñansa na nivel di HAVO y VWO. E scol ta den funcion desde 1959 y ta resorta bou di e directiva di Stichting Middelbaar Onderwijs Aruba (SMOA).

==Historia==
Stichting Middelbaar Onderwijs Aruba (SMOA)  y Stichting karel syndrom (SKS)  a funda Colegio Arubano na aña 1959. Tabata e [[Obispado di Corsou]] cu a funda SMOA.
Den e tempo aki e scol tabata un hbs catolico cu duracion di cinco aña, cu algun klas den un barak y facilidad temporal na Maria College. E mesun aña ey, Monseigneur Holterman a bay Aruba for di [[Kòrsou|Corsou]] pa inicia e scol personalmente. 

A habri e facilidad actual na Vondellaan tres aña despues, sin e edificio di tres piso cu a construi den añanan setenta. Na 1963 Monseigneur Holterman a bishita e edificio pa bendicion'e. Den añanan sesenta Colegio Arubano a ricibi dos bishita di [[Reina Juliana]] y Principe Bernard. Colegio Arubano ta ofrece un cantidad di mas o menos diesseis materia, dependiendo di e jaarlaag. 

Dia 19 di december [[1979]] Colegio Arubano ta habri un anexo na [[San Nicolas]]. Aktualmente e facilidadnan aki a wordo converti den un skol publico bou di nomber di ''Colegio Nigel Matthew''.<ref>[https://www.noticiacla.com/news/22200  Colegio San Nicolas a bira Colegio Nigel Matthew], NoticiaCla (23 april 2021)</ref>,

== Organisacion ==
Colegio Arubano tin mas o menos 150 docente y mas o menos 2200 studiante. 

Na 1972 e scol a haya su prome rector Arubano, Richard Harms. Na 1979 Dolf Hoevertsz a tuma e puesto aki. E siguente rector tabata Hector Kolfin desde 1993 te cu 2010.

Na aña escolar 2004/2005 a introduci "Ciclo Basico" y na aña escolar 2006/2007 a introduci "Ciclo Avansa". A base di e resultadonan di scol, e alumnonan di Ciclo Basico por continua  pa e di tres aña di Ciclo Avansa HAVO of Ciclo Avansa VWO. <ref> http://www.ea.aw/structura/ensenansa-secundario/vwo</ref>

===Ciclo Basico===
E prome dos añanan cu un studiante ta atende Colegio Arubano, actualmente yama Ciclo Basico ta inclui materia preparativo pa e siguente añanan di e curriculum na Colegio Arubano. Studiantenan por drenta Ciclo Basico den e prome aña despues di a traha e prueba di entrada cu exito durante su ultimo aña na scol basico of via un scol di MAVO, despues di e prome tres lunanan di e prome aña of den tweede klas. Asina ki e lo drenta Ciclo Basico 2.
Ciclo Basico ta ofrece un total diesdos materia. Algun di esakinan, por ehempel ASW, ta un combinacion di materianan cu den e prome aña di Ciclo Avansa ta split den e materianan original. Den e caso aki e materianan ta Economie y M&O(Economia y M&O), Geschiedenis (Historia) y Aardrijkskunde(Geografia).
Na final di Ciclo Basico 2, a base di e resultadonan di e studiante, e lo sigui pa HAVO of VWO 3. E rekisitonan pa [[HAVO]] y [[VWO]] ta varia y ta cambia de bes en cuando. Generalamente e rekisitonan ta un minimo di 90 punto en total y un averahe di 7 pa e materianan Nederlands, Engels y Wiskunde (Hulandes, Ingles y Matematica) pa VWO. 
Si e resultadonan no tabata optimo, e studiante lo keda sinta of lo tin cu bandona scol pa un MAVO. Ya cu den Ciclo Basico 1 e studiante no mag di keda sinta. Si su resultadonan no ta satisfactorio, e lo mester bandona e scol.

=== Ciclo Avansa ===
Desde HAVO 3 te cu HAVO 5 y desde VWO 3 te cu VWO 6 e studiantenan di Colegio Arubano ta den Ciclo Avansa. 
Den HAVO 3 e studiantenan ta haya un total di diescinco materia y den VWO 3 diesseis. E diferencia aki ta pa motibo cu VWO ta haya Frances tambe, cu exepcion di Colegio Arubano San Nicolaas, ya cu aki no ta ofrece Frances den VWO 3.

'''Pakete di Materia'''
Durante e aña escolar di HAVO 3 y VWO 3, e studiantenan ta haya informacion for di e decanonan y nan mentor tocante diferente estudionan y HBO of WO ya cu na final di e aña aki nan lo tin cu scoge un pakete cu 7 vak pa HAVO y 8 vak pa VWO for di esnan cu nan a trata e aña ey. E materianan obligatorio te examenklas ta ''CKV''(musica,baile,arte visual y arte dramatico) ''LO'' (educacion fisico), Hulandes, Ingles,Matematica y I&S (Maatschappijleer,Estudionan Social). Den [[HAVO|HAVO]]  e alumnonan por scoge e pakete di Humaniora cu no ta inclui Wiskunde como materia obligatorio. Den VWO tur pakete ta inclui Wiskunde. 

E paketenan cu por scoge ta ''Mens & Maatschappij'', ''Natuurwetenschappen'' y ''Humaniora''.
''Mens & Maatschappij'' ta pone enfasis riba e parti economico y legal cu materianan obligatorio manera Economie of M&O.
''Natuurwetenschappen'' ta trata sciencia y salud, cu Scheikunde (Kimica) como materia obligatorio. Den e pakete aki e studiante por scoge entre otro Natuurkunde (Fisica) y/of Biologie si e ta desea di sigui un carera den algun ramo di  medicina of ingenieria. 
''Humaniora'' ta trata estudionan social, artistico y educacional. Den e pakete aki e studiante tin CKV como materia obligatorio. Na esaki e por agrega matematica, geografia,historia of algun idioma di su preferencia. Actualmente e pakete aki ta accesibel pa alumnonan di HAVO so.
Den e paketenan e alumnonan lo mester scoge un tipo di Wiskunde, sea Wiskunde A,B of D. Un pakete cu Wiskunde D mester ta combina cu Wiskunde B. E cantidad di studiantenan cu ta scoge Wiskunde D hunto cu Wiskunde B generalmente ta chikito, lo cual ta haci cu tin biaha e studiantenan no por scoge e materia Wiskunde D mes.  

Durante e prome periodo di HAVO 4 y VWO 4 e studiantenan por cambia materia of pakete completo,si nan ta determina cu conseho di nan docente cu un otro materia of pakete lo ta mas miho pa nan y naturalmente mas relevante pa e estudio cu nan lo kier sigui mas adelante. Na final di e di cuater aña di Ciclo Avansa, e unico forma pa cambia pakete ta pa ripiti e aña. 
Despues di e aña aki e studiantenan lo keda cu nan pakete te examenklas.

==Lista di fuente==
{{reflist}}
www.colegioarubano.aw


[[Category:Scolnan na Aruba]]
