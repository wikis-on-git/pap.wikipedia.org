[[file:Gabriel Garcia Marquez.jpg |thumb|right|Gabriel García Márquez]]
'''Gabriel José de la Concordia García Márquez''' (Aracataca, [[Colombia]], 6 di Mart 1927 – [[Ciudad di Mexico]], 17 di Aprel 2014) tabata un eskritor di bukinan di novela, eskritor di kuentanan kortiku, gionista, editor, i periodista [[colombia]]no.<ref>[https://www.britannica.com/biography/Gabriel-Garcia-Marquez Gabriel García Márquez, Colombian author.]</ref> Famia i amigunan, tabata yam'e '''Gabito''', mientras na Latino Amerika, e ta konosí komo '''Gabo'''. Ela resebi e [[Premio Nobel di Literatura]] na 1982.

García Márquez a nase na Aracataca, Colombia. Ela kuminsa su karera komo periodista, mientras ku e ta studiando lèy na e "Universidad Nacional" di Colombia, na [[Bogota]], pero e ta mihon konosí pa su bukinan di novela. Eta un di e eskritornan mas konosí di e genero di [[literatura]] yamá [[realismo mágiko]]. Algun di su buki mas renombra ta: ''Shen añanan di soledad'', ''E herfst (otoño) di e patriarka'', ''Krónika di un muerte anuncia'', i ''Amor den tempunan di kólera''.

Na 1999, García Márquez a risibí un diagnosis di kanser linfatiko. Na aprel 2014, ela wòrdu hospitalisa pa risibí tratamentu pa infekshonnan di pulmon i higra kausa dor di e kanser linfatiko. Riba 18 di aprel 2014, García Márquez a fayesé na edad di 87 aña, na [[Ciudad di Mexico]].

<references/>

{{DEFAULTSORT:García Márquez, Gabriel}}
[[Category:Hendenan]]
[[Category:Eskritornan]]
[[Category:Colombia]]
