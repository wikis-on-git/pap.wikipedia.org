JAZZ

jazz ta un músika ku a surgi fio diferente sorto di músikanan tradishonal.
E fuente importante di Jazz músika manera hopi hende ta bisa a bin foi Afrika.Pa interpretá Jazz músika nos mester bai bèk den tempu nan di katibu,un palabra teribel ku ta traha riba sintimentu di hopi desendiente di katibunan ku no ke tende ni papai mes mas di dje tumpu ei,pero tòg tin un fuente importante di imformashon di historianan dje tempu ei.E Afrikanonan ku a bin komo katibu riba henter kontinente Amerika i islanan den karibe a trese nan músika ritmiko i baila tradishonal di tur parti dje kontinente Afrika,tabatin tur sorto di músika i instrumentonan ku nan mes tabata traha pa toka balia, ora di trabou,fiesta,ora nan tabata bai guera kontra otro desendénan,ora di bai dera e mortonan i ora di gradisí nan Dios.Tur e kultura primitivo di partinan dje kontinente Afrika i Oropa a trese nan músika,bailai i instrumentunan foi nan paisnan natal.Den siglonan pasa a surgi riba e islanan den karibe i sùit Amerika foi e músikanan tradishonal di kolonialistanan,Spaño,franses,Portuges,Iglesnan i foi parti dje kontinente Afrika kaminda e katibunan a bin ku nan músika rimiko,ku a mesklá i forma un otro estilo di musika riba e islanan,di kada un tiki.Asina por menshoná un kantidat músika ritmiko,baila i kansionnan den karibe i sùit Amerika.

BLUES

Na Estado Unido ya kaba tabatin hopi sorto di músika Afrikano i di paisnan Oropeo ku a mesklá i forma nan mes músika.Jazz ta un estilo di muzik mesklá ku a surgi den parti sùit di Merka den bisendario di New Oleans.E Katibunan di plantashinan di katuna,ku tabata kanta kantikanan religioso manera gospels,spiritual,worksong.[[Blues]] ta un variashon dje kantikanan religioso menshoná ku e katibunan ta ekspresá nan sintimentunan ku ta bin foi nan kurason,un hende òf un grupo di hende por kanta ku músika òf sin músika.E kansionnan ku yuda pa pasa dianan largu di trabounan pisa ku nan tabata hasi.

NEW ORLEANS JAZZ

Jazz ta otro variashon di músika di desendiente katibunan ku a kuminsa rònt di aña 1910,ta un mesklá di ragtime(músika di Scott Joplin),blues,banda i mars músika,pa toka Jazz mester tabatin instrumentonan di músika di banda(fan-fare) manera trompet,trombon,klarinet,tuba i saksofon,instrumentonan ritmiko manera banjo,piano,contrabas i drùm.Tin hopi sorto di Jazz ku eksistí te awendia.
