{{Variante|a}}
{{Infobox person 
| name          = Xiomara Maduro
| image         = Xiomara Ruiz-Maduro (cropped).jpg
| caption       = 
| term          = 
| monarch       = [[Rei Willem-Alexander]]
| predecessor   = Angel Bermudez (Finansa)<br/ >Mike de Meza (Cultura)
| birth_date    = 24 di december [[1974]]
| occupation    = Minister di Finansa y Cultura
| party         = [[Movimiento Electoral di Pueblo]] (MEP)
}}
'''Xiomara Jeanira Maduro''' (n. 24 di december [[1974]] na [[Aruba]]) ta un politico Arubano y e aktual minister di Finansa y Cultura di Aruba.

== Bida ==
Xiomara Maduro ta yiu di Antonia (Chida) Ras y Antonio (Tommy) Maduro. Su mama tabata traha na Casa Haime y New Amsterdam Store y su tata na e Bureau Interne Diensten di gobierno di Aruba. Despues di caba La Salle College MAVO como 'miho graduado' na 1990, e ta continua pa Colegio Arubano, completando HAVO y VWO. Na aña 1995 e ta cuminsa studia Management, Economie & Recht (MER) na Hogeschool van Arnhem en Nijmegen y ta obtene su ‘Bachelor Degree in Economics’ na aña 1999. Siguidamente e ta finalisa na Universidad di Groningen e estudio di Nederlands Recht cu specialisacion den Bedrijfsrecht.<ref>[https://diario.aw/categories/noticia/general/ken-ta-minister-di-finansa-y-cultura   Ken ta Minister di Finansa y Cultura], Diario.aw (2021-09-30). Recupera 2021-12-09</ref> Maduro ta regresa Aruba bek na aña 2003 y ta traha 6 aña como funcionario di maneho (beleidsmedewerker) na Meldpunt Ongebruikelijke Transacties (MOT), awor Financial Intelligence Unit. Durante su trabou ela capacita su mes como un Certified Anti-Money Laundering Specialist (CAMS) y tambe a sigui diferente otro curso riba e tereno aki. 

Na aña 2009 e ta subi e tarima politico di Aruba como candidato number 9 riba e lista di  [[Movimiento Electoral di Pueblo|partido MEP]] pa e districto di Playa. Despues di eleccion di dia 25 di september 2009 Maduro ta remplasa [[Nel Oduber]] como miembro di [[Parlamento di Aruba]]. Den eleccion di 2013 e ta logra mantene su asiento pa cuater aña mas. Na aña 2017 Maduro ta wordo nombra minister di Finansa, Asuntonan Economico y Cultura den [[Gabinete Wever-Croes I]]. Como mandatario, ela wordo confronta cu retonan financiero grandi, di cual esun mas grandi tabata e [[Crisis di COVID-19 na Aruba|crisis di corona]] cu desde aña 2020 a afecta henter mundo. Dia 20 di september 2021 Maduro ta huramenta como minister di Finansa y Cultura pa [[gabinete Wever-Croes II]].  

Xiomara Maduro ta divorcia y tin un yiu homber.

{{Appendix}}

{{DEFAULTSORT:Maduro, Xiomara}}
[[Category:Aruba]]
[[Category:Politikonan]]
[[Category:Hendenan]]
