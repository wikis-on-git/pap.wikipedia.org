'''Nanzi''' of '''Kompa Nanzi''' ta un araña komo figura mítiko konosí na e [[islanan ABC]]. E kuentanan [[Folklor|folklóriko]] di Nanzi ta bini di [[Afrika]], spesífikamente di [[Ghana]], i ta konosí den un òf otro forma den henter region di [[Laman Karibe|Karibe]], inkluso paisnan manera [[Suriname|Sürnam]] i [[Guiana|Guyana]] i tambe na [[Estadonan Uni di Merka|Merka]] i [[Canada]]. E nòmber Kompa Nanzi òf Compa Nanzi ta aparesé solamente na islanan ABC i den diáspora di e islanan akí (entre otro na Hulanda). Algun otro figura den kuentanan di Nanzi ta [[Shi Maria]], [[Shon Arei]], Pega Saya, Kompa Sese, Cha Tiger. Nòmber di e figura akí pafó di islanan ABC ta mas konosí komo Ananse òf Anancy. Compé Anansi ta un di e nòmbernan na otro pais ku ta mas serka di Kompa Nanzi. A top'é na Merka<ref>Abrahams, R. D. (2011). African American folktales: Stories from black traditions in the New World. New York: Knopf Doubleday Publishing Group.</ref>. 

Tradishonalmente tabata konta kuenta di Kompa Nanzi na kulminashon di ocho dia (e ritual di resamentu pa despedida i pas di alma pa un defuntu). Ku tempu a bin dokumentá kuenta den buki, presentá nan komo obra di teatro, konta den foro públiko, hasi eksposishon di arte plástiko, graba kantika pa mucha i otro pa adulto, i tambe a hasi análisis sientífiko di Kompa Nanzi i su kuentanan. Kompa Nanzi awendia ta riba diferente wèpsait, [[Youtube]], Twitter, [[Facebook]]. E kuentanan akí i otro tipo di obra ta un kolekshon chikí, kompará ku kuentanan ku tin di e araña den vershonnan pafó di islanan ABC i nan diáspora. 

== Otro nomber pa Nanzi ==
* Annancy or Anancy ([[Jamaica]], [[Grenada]], [[Costa Rica]], [[Colombia]], [[Nicaragua]])
* Anancyi
* Ananansa
* Ananse
* Anansi Drew ([[Bahamas]])
* Aunt Nancy (South Carolina) 
* Hanans
* Pablo Barnansi 
* Compé Anansi
* Kweku Anansi ([[Idioma akano|Akan]])
* Nansi
* Anansiil
* B'anansi ([[Sranantongo]])
* Ayiyi
* Kacou Ananzè

== Referensia ==
<references />
[[Category:Tradishon oral]]
[[Category:Literatura]]
[[Category:Biologia]]
[[Category:Animalnan]]
