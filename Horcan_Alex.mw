[[File:Alex 2010-07-01 0202Z.png|thumb|Na halto velocidad Horcan Alex ta yega [[Mexico]] dia 1 di yuli 2010]]
'''Tormenta tropikal Alex''' a krese i bira su mes den e prome [[horcan]] di e aña 2010. E tin forsa di kategoria 1 y ta situa den Golfo di Mexico i ta moviendo den direkshon suit. E ta perkurando pa bientonan di 75 miya pa ora y tabata situa na 225 miya suit-west di Brownsville, Texas. E ta moviendo riba un velocidad di 9 miya pa ora y ta pronostika cu e lo alkansa nort-oost Mexico y suit di Texas djaranson anochi.

A emiti un "Hurricane Warning" pa e costa di [[Texas]] for di Baffin Bay te ku Rio Grande, inkluyendo kosta di Mexico te na La Cruz. A emiti un "Tropical Storm Warning" pa Cabo Rojo. Desde djadomingo Mexico a opta pa laga sera su wafnan Dos Bocas y Cayo Arcas situa den Golfo di Mexico, den e dos wafnan aki Mexico ta maneha 80% di tur eksportashon di petroli di e pais. Varios kompania grandi cu tin e plataformanan di bora petroli den Golfo di Mexico a evakua nan hende of a para produkshon debi na Alex.

E temporada di horcan ta kuminsa desde 1 di yuni te cu 30 di november. E añ'aki e pronostikonan ta bisa cu e temporada lo ta uno masha aktivo. Horcannan ta nanse debi na temperatura kayente di awa, y como cu e temperatura di laman den e parti tropical di [[Oceano Atlantiko|Oceano Atlantico]] ta mas cayente cu normal, ta spera ku esaki lo ta ideal pa formashon di sistemanan klimatologiko.

[[Category:Meteorologia]]
[[Category:Mexico]]
