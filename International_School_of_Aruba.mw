{{Variante|a}}
[[File:Picture ISA front.jpg|thumb|International School of Aruba na Wayaca]]
'''International School of Aruba''' (abrevia: '''ISA''') ta un scol priva na [[Aruba]] cu ta ofrece enseñansa na [[Ingles]] for di [[enseñansa Montessori]] te cu grado 12 segun e sistema di [[enseñansa Mericano]]. 

Desde 2005 ISA ta ubica den e bario residential di [[Wayaca]]. Na 2019 e scol tabatin 211 studiante procedente di 39 diferente pais. Un klas averahe ta consisti di 15 studiante.<ref>[https://www.isaruba.com/apps/pages/index.jsp?uREC_ID=1464539&type=d&pREC_ID=1619931 About us,History]. International School of Aruba.</ref> Na augustus 2021 ISA ta introduci un programa di un aña pre-universitario pa prepara graduadonan di [[HAVO]] cu ta drenta universidad na [[Estadonan Uni di Merka|Merca]], [[Canada]] y otro paisnan. 

== Historia ==
Na september 1929 ta habri na [[Seroe Colorado]] e prome scol na Ingles na Aruba, conoci como ''Lago Community School''. Esaki tabata pertenece na [[Lago Oil & Transport Company]] y tabata ofrece enseñansa primario y secundario na e yiunan di empleadonan cu a bini di estranheria y cu tabata biba na Seroe Colorado. Desde añanan 60 di siglo 20 mayornan Arubiano cu tabata por paga pa esaki tambe por a laga nan yiunan sigui enseñansa aki. Cu ceramento di Lago na 1985 e mayornan di e studiantenan a forma un fundacion bou nomber di International School of Aruba (ISA) pa continua enseñansa na Ingles riba e isla.<ref>[https://resolver.kb.nl/resolve?urn=ddd:010643303:mpeg21:a0099 De nieuwe International School of Aruba], Amigoe (29 november 1985)</ref> Na 2004 e fundacion ta pasa e scol y su operacion pa ''International Schools Services'' (ISS), un organisacion ''non-profit'' ubica na [[Princeton]], [[New Jersey]].

{{Appendix|refs|2=
* {{Tradukshon for di otro Wikipedia|idioma=en|oldid =949665701|titulo=International School of Aruba}}
{{References}}
;Fuente externo
* [http://www.isaruba.com/  Website oficial di ISA]
}}


[[Category:Scolnan na Aruba]]
