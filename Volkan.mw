==VOLKAN==
[[Image:Earth-crust-cutaway-english.svg|150px|right|thumb|E parti paden y pafó di globo]][[Image:Plates_tect2_en.svg|150px|right|thumb|E kapa eksterno y plachinan tektóniko]] [[Image:Destructive_plate_margin.png|150px|right|thumb|E plachi Oseaniko ta pasa bou dje plachi Kontinental.]]
[[Image:Hveravellir.jpg|150px|right|thumb|Sabana volkaniko na eisland.]]
[[Image:Surtseyan Eruption-numbers.svg|150px|right|thumb|Erupshon peligroso]]
[[Image:Volcano.jpeg|150px|right|thumb|Mount st Helens,400 m a disparsé]]
Un volkan ta un buraku ku a surgi den aardkorst (''kapa di globo o kapa eksterno'') kaminda k'e magma (elementonan kayente) ku ta bin foi interior di globo,ora e sali riba tera ta yamé lava.Volkan ta un [[ struktura geológiko ]] moyaria di volkannan riba mundu tin forma di un kono,ta depende dje elementonan ku ta mesklá den magma (''piedra,metal,zwavel,silika,gas,chloor,kayente ku temperatura di mas o menos 700 te 1200 grado den interior di globo''.) Globo no ta masif,e ta konsistí di e parti pafó e kapa eksterno(''aardkorst'')parti paden e mantel superior,mantel interno,[[ núkleo eksterno ]] y núkleo interno


* Den [[ núkleo interno ]] y eksterno tur materialnan ta likido komo e temperatura ta demasiado haltu. 
* Den mantel interno y [[ mantel superior ]] e magma ta meskla ku piedra,metal,gas y otro elementonan likido. 
* E kapanan kontinental y oseániko ta e parti pafó [[ kapa eksterno ]](''aardkorst'')y e parti paden e [[ kapa interno ]]duru riba e mantel superior,esei nan ta yama [[ lithosfer ]]. 

* E lithosfer(''kapanan di globo'')ta konsistí di diferente plachinan tektóniko ku ta drif riba elementonan likido dje mantel superior.Tin dje plachinan tektóniko ta 75 km y tin ku 10 km diki y nan ta move riba e mantel superior manera un pont-brug riba awa. 
 

Riba e otro planetanan Venus,Mars y tambe e lunanan Lo di Jupiter y Triton di Neptunus den Sistema Planetario o Sistema Solar tin volkan.Volkanologia ta e estudio di volkan,lava,magma y tur otro fenómenonan geológiko relashoná,e término volkanologia ta bin dje palabra latino '' vulcãcus ''ku ta nifika ''Dios romano di kandela''

==Kon volkan ta surgi==
E kapa di globo ku ta konsistí di [[ plachinan tektóniko ]] ku ta lòs foi otro y ta move pokopoko den diferente direkshon mas o menos 2 cm pa aña,pero ora e preshon subi den e mantel superior e plachinan ta kuminsa halá bai o bin na otro kaminda k'e plachi oseániko ku ta mas fini ta sker,pero tòg mas pisa ta hala pasa bou di e plachi kontinental ku ta mustra mas diki pero mas lihe,ei ta surgi temblor bou di osean y meimei dje plachinan e [[ magma ]] ku ta bou di preshon grandi ta sali.Esaki ta un erupshon.Mayoria di volkannan ta konsentrá banda di plachinan tektóniko bou di oseán.kaminda e plachinan ta mas fini,  
e regionnan puntanan kayente '' [[Hotspot]] ''e ta keda bou di e volkan.E plachinan oseaniko ku ta hala pasa bou di e plachinan kontinental,  ta pusha nan pokopoko manda riba ei e ta forma serunan despues di hopi erupshon,den e areanan aki tambe tin hopi temblor.E regionnan aki di kapa eksterno (''riba mundu'') ta fini ei ta forma e ''[[kamara magmatiko]] '' bou di e volkan kaminda e magma ta mesklá ku otro elementonan y ta forma gas,temperatura y preshon haltu.

==Sabana volkaniko==
Sabana volkaniko ta un area kaminda ta surgi gèiser,fontèin,bron di awa o lodo kayente,burakunan di gas o huma tur e tipo di fenómenonan ei ta keda den besindario di un punta kayente ''hotspot''.(''por ehempel na eisland'') kaminda ku plachi tektóniko ta mas fini y ta pasa meimei dje [[ isla ]] y bou di osean despues di siglo di erupshon ku ta keda ripití 3 o 4 pa aña ta bin surgi islanan den laman.


==Peliger di un volkan==
Riba mundu tin volkan peligroso,e magma dje tipo di volkannan aki ta forma elementonan manera gas,piedra likido,as y un konsentrashon di mas ku 65% di silika ku ta hasi e magma viskoso k'e masa no por alkansa e buraku riba den e krater y e pipa djé krater ta verstop,komo konsekuensia k'e ta keda forma gas y preshon haltu den e ''kamara magmatiko'' ku ta keda bou djé volkan y ta resultá den un katastrofe pa hende,naturalesa y bestianan den besindario ei.Pasobra e volkan aki por eksplota kalke momentu y henter e kabes di e seru bula bia kai den besindario ei kaminda ku shinishi,gas,baranka y lava ta bai tapa tur kos (''kompará esaki ku ora bo sagudi un bòter di champaña te ora e korki bula dor djé preshon den e bòter'').

==Tipo di volkan==
''[[Stratovolkan]]'' ta un tipo di volkan haltu su forma ta manera un kono,e magma tin un konsentrashon halu di silika y otro elementonan ku ta hasi e lava viskoso.Mayoria di volkan riba mundu ta dje tipo aki,nan ta konsentrá hopi riba rant dje plachinan tektoniko kaminda e plachi oseaniko ta hala pasa bou dje plachi kontinental.Den osean pasífiko nan surgi riba rant dje plachi pasífiko kaminda ta yama ''[[renchi kandela]]'' ei tin hopi islanan.Stratovolkan ta e tipo di volkannan mas peligroso ora di un erupshon,mas tantu aña dura despues di e lastu erupshon mas peligroso e ta bira,komo k'e pipa dje krater ta sera kompleto y ta parse ku e volkan a paga pa semper.E por keda mas ku un siglo ketu,pero bou dje volkan den e kámara magmatiko kaminda e magma ta meskla ku otro elementonan  manera CO2,zwavel y chlor ta bai forma gas,preshon y temperatura haltu i un dia pa otro ta bin un erupshon eksplosivo ku ta kousá hopi vitima i daño na naturalesa,siudat i pueblonan en besindario.E kabes di seru ta bula unda ku lava,baranka,piedranan likido,shinishi,gasnan peligroso ku ta sali foi krater ta tapa tur kos den area di 30km rondo dje volkan.

==Por ehempel Mount.st.Helens==
E lastu erupshon di Mount.st Helens tabata na aña 1857 e seru tabata 2950 meter haltu,e erupshon siguiente tabata 18 mei 1980 tabata esun di mas grandi den historia di Merka.E tabata un erupshon eksplosivo ku a bula 400 meter fio kabes dje seru manda 1,2 km³ di material volkániko den laira,57 hende a bira viktima y mas ku 1 mion bestia i un gran party dje naturalisa den e area ei a disparsé konpletamente.Despues di aña 1980 tabatin mas o menos 20 erupshon chikitu di lava,huma i as,e seru a bira 2550 meter haltu i e area ei ta un parke nashonal.

==Erupshonnan di siglo pasa==
E tipo di volkan aki a kousa bida di hopi hende riba mundu den siglo pasa.

* Dia 8 mei 1902 (dia Di Asenshon) e erupshon di Mont Pelée na Martiniqeu a kousa bida di 29000 hende di suidat St.Pierre.

* Na aña 1906 e erupshon di Vesuvius na Italia a kousa bida di 700 hende, e volkan aki ta konosí tambe dje erupshon den aña 79 despues di kristu ku a tapa e suidat Romano Pompeij bou di meternan haltu di shinishi mata 20000 hende.
   
* Na 1951 Mont Lamington Papua Nieuw-Guinea a kousa di bida di 3000 hende.

* Na aña 1985 e volkan Nevado del Ruiz na Colombia a kousa bida di 20000,lodo ku a bin a bou foi dje seru a tapa e suidat den e besindario ei.

* Mont Unzen na aña 1991 a kousa bida di 41 persona na hapon

* E mesun aña Mont Pinatubo na Filipina a kousa bida di 400 persona.

==Volkan eskudo==
Un volkan eskudo ta un tipo di volkan ku su magma ta likido y kayente e ta sali fásil dor di un sker den e kapa eksterior.E tipo di volkan aki no ta kousa eksploshon ora di un erupshon.komo ku e konsentrashon di silika den e magma ta hopi bou y ta formá di otro elementonan.Ora e preshon subi den e kámara magmatiko e magma ta sali manera un fontein ku ta spùit e lava meternan hulta,e gasnan por sali fásil fio dje magma sin skuma promé.E volkan eskudo no ta peligroso,solamente e lava kayente ku ta plama poko poko bai un distansha hopi leu por hasi hopi na agrikultura,pueblonan y naturalisa komo ku mondinan ta pega kandela.Despues di hopi erupshon e volkan aki ta forma serunan plat manera sabana y haltu.E tipo di volkan aki ta keda den area kaminda k'e kapa di globo ta fini,e puntanan kayente ''hotspot''na Hawaii (''Mauna lou ta 9 km foi fòndu di laman te riba kabes dje seru y foi nivel di laman e ta 4000 m  haltu'') eisland tambe tin tipo serunan aki.
