{{Variante|a}}
[[File:Flag of the Governor of Aruba.svg|thumb|Bandera di Gobernador di Aruba]]
Facultadnan di e '''Gobernador di Aruba''' ta subdividi den e facultadnan asigna na su persona mediante [[ley]] como organo di e [[Reino Hulandes|Reino]] y como organo di e pais [[Aruba]].

E Gobernador ta representa e gobierno di Reino. Como organo di Reino e ta cuida interes general di Reino, e ta encarga cu implementacion di leynan cu ta conta pa henter Reino (Leynan di Reino), decretonan real administrativo y tratadonan internacional y e ta eherce vigilancia riba cumplimento di esakinan. Ciudadanonan ta haña nan ta trata den e cuadro aki principalmente cu e implementacion di e Ley di Paspoort door di e gobernador (dunamento di documentonan di viahe y visa) y e implementacion di e Ley di Reino riba nacionalidad Hulandes (naturalisacion y opcion).

E gobernador ta representa tambe e Rey na Aruba y esaki ta haci'e hefe di e gobierno di Aruba. E Gobernador ta gosa di inmunidad y ta eherce su facultadnan bou e responsabilidad di e ministernan, kendenan na nan turno mester duna cuenta na [[Parlamento di Aruba|Parlamento]].

E Gobernador ta representa e Rey den caso di entréga di condecoracionnan real y e inauguracion di Parlamento. E ta responsabel pa e formacion di un gabinete, ta ratifica Ordenansanan di Estado y Decretonan di Estado y ta responsabel pa e nombramento, huramentacion y retiro di algun alto dignatarionan manera minister, miembronan di Ministerio Publico y e Procurador General. Tambe, como hefe di estado, e Gobernador por concede pordon total of parcial di un pena of conmuta esaki y e por duna permiso na avion y embarcacionnan militar di un potencia stranhero para drenta espacio aereo of awanan teritorial di Aruba.

== Lista di gobernadornan ==
{| class="wikitable"
!N.º !! Imagen !! Periodo !![[Gobernador di Aruba]]<ref>[https://web.archive.org/web/20170113011353/https://www.rijksoverheid.nl/actueel/nieuws/2016/10/07/benoemingen-aruba-en-sint-maarten Benoemingen Aruba en Sint Maarten] ''Rijksoverheid'' 7 october 2016. Recupera 6 december 2017</ref>!! Nombracion desde
|-
| style="text-align:center"| 1
| [[File:Felipe Tromp Commissaris Nederlandse Antillen op schiphol, Bestanddeelnr 904-0645.jpg|95px]]
| 1986 - 1992
| [[Felipe Tromp]]
| 1 januari 1986
|-
| 2
|
| 1992 - 2004
| [[Olindo Koolman]]
| 29 januari 1992; <br/ >re-nombra na 1998
|-
| 3
|[[File:Gouverneur Aruba Refunjol bij Koenders (cropped).jpg|95x90px]]
| 2004 - 2016
| [[Fredis Refunjol]]
| 1 mei 2004; <br/ > re-nombra na 2010
|-
| 4
| [[File:Gouverneur van Aruba Alfonso Boekhoudt.jpg|95px]]
| 2017 - presente
| [[Alfonso Boekhoudt]]
| 1 januari 2017
|}

{{Appendix}}

[[Category:Aruba]]
[[Category:Organonan Gubernamental]]
