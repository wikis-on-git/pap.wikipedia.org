{{Variante|c}}
{{Infobox dignatario
}}
'''Hubert Geronimo Fermina''' (n. [[9 di mei]] [[1948]] na [[Willemstad]] - f. [[21 di mei]] [[2022]] na Amersfoort, [[Hulanda]]) tabata un dirigente i polítiko [[Hulanda|hulandes]] di partido D66. Na 1994 e tabata e promé persona di desendensia [[Antias Hulandes|antiano]] pa bira miembro di [[Tweede Kamer]].<ref>{{nl}}{{Citeer web|url=https://www.trouw.nl/verdieping/stilletjes-zijn-kamerleden-met-een-kleur-uit-het-parlement-verdwenen~b4aa9bda/|titel=Stilletjes zijn Kamerleden met een kleur uit het parlement verdwenen|auteur=Kieskamp, Wilma|werk=Trouw|datum=2020-09-01|bezochtdatum=2022-05-22}}</ref> 

== Biografia ==
Fermina a nase na Kòrsou den un famia di sinku yu: kuater homber i un muhe. Su mama tabata un katóliko deboto i su tata tabata traha na [[Shell Curacao N.V.|refineria Shell]]. Den su hubentut Fermina tabata ke bira saserdote i a kuminsa bai un seminario Sint Pius na Santa Maria na edat di 13 aña.<ref name=NRC1995>{{nl}}{{citeer web|url=https://www.nrc.nl/nieuws/1995/06/24/d66-kamerlid-hubert-fermina-geliefden-hebben-de-neiging-7272248-a1010274|titel=D66 Kamerlid Hubert Fermina; Geliefden hebben de neiging elkaar als auto's de garage in te rijden en te gaan verbouwen|werk=NRC Handelsblad|datum=1995-06-24|bezochtdatum=2022-05-22}}</ref> Despues di muda pa Hulanda na 1969 e ta bandona su estudio pa saserdote i ta sigui pa optené un HBO-diploma den enfermeria. Fermina ta bai traha komo trahado sosial, okupando vários funshon, entre otro komo hefe di trabou sosial na Dordrecht.

Den añanan ochenta i nobenta di siglo 20 Fermina tabata aktivo den polítika pa e partido hulandes, D66. El a okupa diferente funshon polítiko, entre nan e tabata konsehal di munisipionan [[Lelystad]] (1974-1981) i [[Dordrecht]] (1990-1994). Entre 1986 i 1990 e tabata miembro di e Parlamento Provinsial (''Provinciale Staten'') di [[Zuid-Holland]]. Tambe ela fungi komo diputado di Dordrecht (1990-1994), enkargá ku e kartera di asuntunan sosial, servisio sosial i kuido. Den e di dos mitar di dekada nobenta Fermina tabata miembro di Tweede Kamer, unda e tabata dediká na i tabata sirbi komo vosero di e temanan: bienestar, salú mental, profeshonnan den kuido, deporte i asuntunan antiano. Dor di su posishon no-elegibel riba e lista di kandidato e no ta keda re-elegi na 1998.

Despues di bandona e arena polítiko Fermina ta bira direktor di e Organisashon Nashonal pa Kombati Rasismo (''Landelijk Bureau Racismebestrijding'', awor Art.1 Midden-Nederland) na [[Utrecht]]. E tabata aktivo komo miembro di direktiva di diferente organisashon, partikularmente riba tereno di kuido médiko, kreensia, minoria i hendenan bikultural. Tambe e tabata lucha pa derechonan pa e komunidat LHBTI, partikularmente pa pareha di mesun sekso por kasa na Kòrsou.<ref name="D66">{{nl}}{{citeer web|url=https://d66.nl/nieuws/in-memoriam-hubert-fermina/|titel=In Memoriam: Hubert Fermina|werk=D66.nl|datum=2022-05-22|bezochtdatum=2022-05-22}}</ref>

Na 2020 e ta publiká su autobiografia ''Mijn waarheid'' (''Mi berdat'').<ref>{{nl}}{{citeer web|url=https://www.destadamersfoort.nl/lokaal/religie/312634/oud-d66-kamerlid-hubert-fermina-naar-het-brandpunt-675379|titel=Oud-D66-Kamerlid Hubert Fermina naar Het Brandpunt|auteur=Geurt Roffel|werk=De Stad Amersfoort.nl|datum=2020-01-19|bezochtdatum=2022-05-22}}</ref>

Fermina a kasa na 1977 i poko aña despues ta pèrdè su señora tragikamente a kousa di un aksidente di outo. Mas despues e ta haya un relashon duradero ku un hende homber.<ref>{{nl}}{{citeer web|url=https://www.trouw.nl/nieuws/oud-d66-kamerlid-hubert-fermina-ik-had-meer-voor-mijn-eiland-kunnen-doen~b0d9d4d5/|titel=Oud D66-Kamerlid Hubert Fermina: ‘Ik had meer voor mijn eiland kunnen doen’|werk=Trouw|datum=2019-06-29|bezochtdatum=2022-05-22}}</ref> Fermina ta fayesé na mei 2022 na edat di 74 aña.<ref name="D66"/><ref>{{citeer web|url=https://www.altis.nl/index.php?page=1031&sid=1|titel=Hubert Fermina overleden|werk=Altis.nl|datum=2022-05-22|bezochtdatum=2022-05-22}}</ref> 

{{Appendix}}

{{DEFAULTSORT:Fermina, Hubert}}
[[Category:Politiko]]
[[Category:Hende]]
[[Category:Hulanda]]
