'''Negoshi propio''' òf tambe yamá '''Propietario úniko''' ta un forma hurídiko kaminda solamente un persona ta doño i kompletamente responsabel pa e negoshi. E kompania no ta ser konsiderá komo un [[persona hurídiko]], pero ta wòrdu konsiderá mas bien komo aktividatnan ekonómiko di un [[persona natural]]. Legalmente no tin un separashon di e kapital privá i e kapital di e kompania. Esaki ta diferente ora ta papia di un [[Sosiedat privá]] òf un [[Sosiedat anónimo]]. 

Un negoshi propio ta haña su eksistensia pa medio di e propietario. Si e propietario bai fayit òf yega na fayesé, e kompania tambe lo por stòp di eksistí. Den tal kaso lo mester buska un susesor, por trata aki di un famia òf un otro hende di afó. Esaki ta nifiká ku kontinuidat di un negoshi ku e forma hurídiko aki ta insierto na término largu. 

E tipo di negoshi aki por wòrdu finansiá dor di e kapital propio di e doño òf un fiansa eksterno. Komo ku ta trata aki di un negoshi propio òf propietario úniko ta nifiká ku e propietario ta responsabel pa e debenan di e negoshi. Tur debe di e kompania ta bira tambe debe personal di e propietario. 

E ganashi di e negoshi ta kai bou di e entrada personal di e propietario. E negoshi no ta paga [[impuesto riba ganashi]], pero e propietario ta paga [[impuesto riba entrada]]. 

== Otro formanan hurídiko ==
* [[Negoshi propio]]
* [[Sosiedat kolektivo]]
* [[Sosiedat kolektivo limitá]]
* [[Sosiedat kolektivo di pareha]]
* [[Sosiedat komanditario]]
* [[Sosiedat privá]]
* [[Sosiedat anónimo]]
* [[Fundashon]]
* [[Asosiashon]]

== Linknan eksterno ==
* [http://www.stichtingbab.com/ Stichting BAB]
* [http://www.belastingdienst.an/ Servisio di Impuesto di Kòrsou]
* [http://www.curacao-chamber.an/info/ Kamara di Komersio Kòrsou]

[[Category:Formanan hurídiko]]

[[af:Eenmansaak]]
[[be-x-old:Індывідуальны прадпрымальнік]]
[[bg:Едноличен търговец]]
[[cs:Živnost]]
[[da:Enkeltmandsvirksomhed]]
[[de:Gewerbe]]
[[en:Sole proprietorship]]
[[es:Empresa individual]]
[[fr:Auto-entrepreneur]]
[[it:Società semplice]]
[[ja:営業]]
[[ko:영업]]
[[lt:Ūkinė veikla]]
[[nl:Eenmanszaak]]
[[nn:Enkeltpersonføretak]]
[[no:Enkeltpersonforetak]]
[[pl:Działalność gospodarcza]]
[[ru:Индивидуальный предприниматель]]
[[sk:Živnosť (právo)]]
[[sv:Enskild firma]]
[[ta:தனியுடைமை]]
[[tr:Adi şirket]]
[[uk:Господарська діяльність]]
