[[File:Robin Williams 2011a (2).jpg|thumb|Williams e [[2011]]]]
'''Robin McLaurin Williams''' ([[21 di juli]] [[1951]] - [[11 di augustus]] [[2014]]) tabata un actor, comediante, producer di pelicula y guionista Mericano.

El a yega na fama cu su actuacion como e extraterrestre [[Mork]] den e programa di ''[[Mork & Mindy]]'' (1978-82). Williams ta conoci pa peliculanan manera ''[[The World According to Garp]]'' (1982), ''[[Good Morning, Vietnam]]'' (1987), ''[[Dead Poets Society]]'' (1989), ''[[Awakenings]]'' (1990), ''[[The Fisher King]]'' (1991), y ''[[Good Will Hunting]]'' (1997). Tambe e ta conoci pa exitonan financiero manera ''[[Popeye]]'' (1980), ''[[Hook]]'' (1991), ''[[Aladdin]]'' (1992), ''[[Mrs. Doubtfire]]'' (1993), ''[[Jumanji]]'' (1995), ''[[The Birdcage]]'' (1996), ''[[Night at the Museum]]'' (2006), y ''[[Happy Feet]]'' (2006). Williams a aparece den ''[[Don't Worry, Be Happy]]''.

Riba dia 11 di augustus 2014 su asistente personal a haya e curpa morto di e actor den su cas. Segun autoridadnan despues di a haci un autopsia, e causa di morto tabata suicidio pa medio di asfixia.

==Famia y hubentud==
Williams a nace '''Robin McLaurin Williams''' na [[Chicago]], [[Illinois]] riba dia [[21 di juli]] [[1951]]. Senador y gobernador di Mississippi Anselm J. McLaurin di e su mama Laurie McLaurin (c. [[1923]] – [[4 september]] [[2001]]) tabata un modelo di [[Jackson]], [[Mississippi]] y desendiente. Robert Fitzgerald Williams ([[10 september]] [[1906]] – [[18 october]] [[1987]]), tata di e actor, tabata un ehecutivo na Ford Motor Company.

==Problema cu adiccion==
Williams a desaroya un problema di droga y alcohol mientras e tabata traha den ''[[Mork & Mindy]]'' y a lucha cu droga pa mas mas di dos decada despues di esaki. 

Den [[2006]], e actor a sufri un recaida den su adiccion di droga. E [[augustus]] ey el a drenta den un institucion di rehabilitacion voluntariamente. El a mehora rapidamente y na [[2007]] el a actua como pastor den e pelicula ''[[License to Wed]]''.

==Morto==
Riba dia [[11 di augustus]] [[2014]] a haya Williams su curpa den su cas na [[Paradise Cay]], [[California]]. Su publicista a declara cu e actor tabata sufriendo di depression den e ultimo tempo. E dia siguente e oficina di sheriff di [[Marin County]] a declara cu segun e autopsia preliminar haci riba e curpa di Williams, e actor a muri door di asfixia. Den e saco di carson di Williams a haya un sombechi cu presuntamente e lo a uza pa corta e pols di su man links.

Lo publica e causa di morto final despues di algun test toxicologico y lo revela mas detayenan tocante e investigacion.

[[Category:Hendenan]]
