[[File:Robin Williams 2008.jpg|thumbnail|Robin Williams na e 2008 BBC World Debate]]

'''Robin McLaurin Williams''' (21 di juli 1951-11 di augustus 2014) tabata un actor, comediante, producer di pelicula y guionista Mericano.

El a yega na fama cu su actuacion como e extraterrestre ''Mork'' den e programa di television ''Mork & Mindy'' (1978-82).
Williams ta conoci pa peliculanan manera  ''The World According to Garp ''(1982), ''Good Morning, Vietnam ''(1987),'' Dead Poets Society'' (1989), ''Awakenings'' (1990), ''The Fisher King'' (1991) y  ''Good Will Hunting'' (1997). Tambe e ta conoci pa exitonan financiero manera ''Popeye'' (1980), ''Hook ''(1991), ''Aladdin'' (1992), ''Mrs. Doubtfire ''(1993), ''Jumanji'' (1995), ''The Birdcage'' (1996), ''Night at the Museum'' (2006) y ''Happy Feet'' (2006). Williams a aparece den e video ''Don't Worry, Be Happy'' di Bob McFerrin.

Riba dia 11 di augustus 2014 su asistente personal a haya e curpa morto di e actor den su cas. Segun autoridadnan despues di a haci un autopsia, e causa di morto tabata suicidio pa medio di asfixia.



==Famia y hubentud==
Robin McLaurin Williams a nace na Chicago,Illinois riba dia 21 di juli 1951. Su mama, Laurie McLaurin(c. 1923 – September 4, 2001) tabata un modelo di Jackson,Mississippi y desendiente di e senador y gobernador di Mississippi, Anselm J. McLaurin. Robert Fitzgerald Williams (September 10, 1906 – October 18, 1987), tata di e actor, tabata un ehecutivo na Ford Motor Company.


==Problema cu adiccion==
Williams a desaroya un problema di droga y alcohol mientras e tabata traha den e sitcom ''Mork & Mindy'' y a lucha cu droga pa mas mas di dos decada despues di esaki. 

Den 2006 e actor a sufri un recaida den su adiccion di droga. E augustus  ey el a drenta den un institucion di rehabilitacion voluntariamente. El a mehora rapidamente y na 2007 el a actua como pastor den e pelicula ''License to Wed'' cu Mandy Moore y John Krasinski.

==Morto==
Riba dia 11 di augustus 2014 a haya Williams su curpa den su cas na California. Su publicista a declara cu e actor tabata sufriendo di depression den e ultimo tempo. E dia siguente e oficina di sheriff di Marin Country a declara cu segun e autopsia preliminar haci riba e curpa di Robin Williams, e actor a muri door di asfixia. Den e saco di carson di Williams a haya un sombechi cu presuntamente e lo a uza pa corta e pols di su man links.
Lo publica e causa di morto final despues di algun test toxicologico y lo revela mas detayenan tocante e investigacion.
