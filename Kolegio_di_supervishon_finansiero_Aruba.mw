'''Kolegio di supervishon finansiero Aruba''' o '''College Aruba financieel toezicht''' (CAft) ta un organo independiente cu ta supervisa finanzas publiko di pais Aruba. Institushon di e organo ta basa riba e protokolo [[Hulanda]]-[[Aruba]] di dia 2 di mei 2015, e asina yamá ''"witte donderdag-akkoord''". Mediante e ''Landsverordening Aruba tijdelijk financieel toezicht'' (LAft) e supervishon a obtene un base legal.

CAft tin e encargo pa duna konseho na gobierno di Aruba y monotoria adaptashon y ehekushon di presupuesto di pais Aruba, kedando den balanza y dentro di e limitenan acordá entre Hulanda y Aruba pa por kumpli cu pago di debe. CAft tambe por duna konseho sea solisitá o no solisitá na parlamento di Aruba i konseho di ministro di [[Reino Hulandes|Reino]] riba e maneho finansiero di Aruba. 

E kolegio ta konsisti di tres miembro nombrá pa conseho di ministro di Reino. Tanto Aruba como Hulanda ta postulá e kandidatonan. Nombrashon di e presidente ta tuma lugá riba rekomendashon di presidente di konseho di ministro di Reino. 

Miembro:
* Raymond Gradus (presidente, 1 yüli 2017-presente)
* Hellen van der Wal  (postulá pa Aruba, 1 ougustus 2018-presente)
* Henk Kamp (postulá pa Hulanda, 1 ougustus 2018-presente)

Ex-miembro:
*Afe Bakker, (presidente, 2015-2017)
*Sybilla Dekker (postulá pa Hulanda, 2015-2018) 
*Robert Croes, (postulá pa Aruba, 2015-2018)

CAft ta komparti un sekretariado komun ku [[Kolegio supervishon finansiero Kòrsou i Sint Maarten]] (Cft) i e [[Kolegio supervishon finansiero Bonaire, Sint Eustatius i Saba]] (Cft BES). Ofisina di e sekretariado ta establesi tanto na Aruba, Kòrsou i Sint Maarten. 

== Link externo ==
*[https://www.cft.cw/pp/tokante-cft/aruba  Informashon di Kolegio di supervishon finansiero Aruba] riba wepsite "Colleges financieel toezicht"

[[Category:Gobièrnu]]
[[Category:Aruba]]
