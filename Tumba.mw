'''Tumba''' ta un tipo di [[músika]] i [[baile]] ku ta wòrdu toká na [[Aruba]], [[Boneiru]] y [[Kòrsou]]. Tumba por wòrdu konsiderá komo e músika mas original di e islanan ABC. Sinembargo e orígen di tumba ta klaramente afrikano. E nòmber tumba ta origná di kultura [[Bantu]] na (Kongo), Afrika. 

Awendia, prinsipalmente na Kòrsou i Boneiru, tumba ta hopi popular den temporada di [[Karnaval]] y ta e músika di Karnaval. Na tur e tres [[islanan ABC]] tin un festival grandi di tumba den temporada di karnaval. 

Tumba y [[tambu]] tin probalmente e mes un orígen. Tantu tumba komo tambú ta wòrdu skibí den 2/4 maat. Antes tabata komponé hopi tumba instrumental. Por menshoná tumbanan di ántes manera: Gerry Palm, Rudolf Palm y Janchi Boskaljon na Kòrsou i mas resien na Aruba [[Rufo Wever]] y [[Padu Lampe]]. Di e tempu modèrno [[Anselmo "Boy" Dap]] ta wòrdu konsiderá komo e "Tata di Tumba". Otro kompositornan grandi di tumba di e époka modèrno ta entre otro [[Doble-R|Rignald Recordino]] (Doble R).

==Linknan eksterno==

*[https://web.archive.org/web/20080518045349/http://www.festivalditumba.com/ Site di Festival di Tumba Kòrsou]


[[Category:Músika]]
[[Category:Folklor]]
