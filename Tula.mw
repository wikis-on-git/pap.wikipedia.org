[[File:Portret di Tula website up Wikimedia.JPG|thumb|Tula]]
'''Tula''' tabata un afrikano [[Sklabitut|sklabisá]] [[Kòrsou|yu di Kòrsou]]. Tula ta prinsipalmente konosí komo un di e lidernan, huntu ku [[Karpata]] (nomber di kariño di Bastiaan òf Bazjan), di e [[Rebelion Grandi]], ku a kuminsá dia [[17 di ougùstùs]] 1795 na [[Kòrsou]]. Tula tabata biba komo katibu na plantashon na Kenepa. A gara Tula na sèptèmber i ehekut'é 3 di òktober, 1795. Tula ta konosí tambe bou di e nòmber "Kapitan Rigaud", ku ta nòmber tambe di un di e lidernan di e revolushon di [[Afrika|afrikanonan]] na [[Haiti]] den mes temporada. 

Segun e fuentenan di historia Tula tabata un di e katibunan di mas sabí, e tabatin mas informashon ku e otro katibunan i tambe e tabata dominá mas idioma kompará ku e otro katibunan. 

[[File:Nationaal monument Desenkandená, Parke di Lucha pa Libertat.jpg|thumb|left|Monumento ''Desenkadená'' situá na Parke Lucha pa Libertat na Rif.]]
Komo lider di e rebelion grandi Tula tabata un di e libertadornan mas importante di [[Antias Hulandes]] i na 2010 a wordu proklamá heroe nashonal di Kòrsou. Desde 1985 a proklama dia 17 di ougùstùs, e dia ku e rebelion a inisia, ''Dia di lucha pa libertat''.<ref name="Cain">Cain, Artwell (red.), ''Tula. De slavenopstand van 1795 op Curaçao.'' Amsterdam: NiNsee, 2009.</ref> E mesun aña a inougurá e Parke di Lucha pa Libertat na Rif ([[Otrobanda]]), unda kada aña riba e fecha aki ta konmemora e insurekshon bou di guia di Tula.<ref>[https://web.archive.org/web/20160423025503/http://www.herdenkingslavernijverleden2013.nl/index.php/activiteiten/tula-herdenking/ Tula herdenking], 17 ougustus 2013</ref> Riba e luga unda ela wordu dekapitá a lanta na 1998 e monumento ''Desenkadená'', trahá pa Nel Simon.<ref name="Cain"/>

{{Commonscat|Tula}}
{{Appendix|refs|2=
{{References}}
;Lista di fuente
*''Encyclopedie van de Nederlandse Antillen'', Walburg Pers, 1985, ISBN 90-6011-360-8
}}

[[Category:Historia]]
[[Category:Kòrsou]]
