[[Image:Jodocus Hondius.jpg|thumb|190px|right|Jodocus Hondius ca.1619]]

'''Jodocus Hondius''' (Latinisa for di su nomber [[Hulandes]] : ''Joost de Hondt'' of ''Jodocus Hondius de Oudere'' pa distingui'e for di su yiu, Jodocus Hondius II) ([[Wakken]], 17 di october 1563 - [[Amsterdam]], 12 di februari) tabata un [[Cartografia|cartografo]] di [[Vlaanderen]], activo na Londen y na Amsteram. E ta conoci specialmente pa e redistribucion di e atlasnan di Gerardus Mercator (di e manera aki el a reestablece e reputacion di e trabounan di Mercator), su mapanan di e [[Mundo Nobo]], [[Europa]] y e pinturanan di [[Francis Drake]]. 
Hondius a yuda establece Amsterdam como e centro di cartografia na Europa den siglo diesshete.

==Bida y trabou==
Jodocus Hondius a nace na Wakken, yiu di Oliver de Hondt y Petronella d'Havertuyn. Su famia a muda pa [[Ghent]] tempo cu Hondius tabata hopi jong. Pa tempo cu el a cumpli  ocho aña el a cuminsa siña dibuha y graba (print). 
Na 1584, pa motibo di di e guerra cu Spaña y pa scapa persecucion religioso, Hondius a huy bay Londen.
Ey el a practica cu e cartografonan Ingles Richard Hakluyt y Edward Wright. Na 1593 el a bay Amsterdam bek y a establece un negoshi specialisa den e creacion di mapanan y globonan.

[[Image:Hondius Vera Totius Expeditionis Nauticae Francis Drake colored.jpg|thumb|right|Vera Totius Expeditionis Nauticae]]
Hondius a publica e mapa ''Vera totius Expeditionis Nauticae'' den 1595, basa parcialmente riba un mapa cu el a haya for di Rumold Mercator, yiu di Gerhard Mercator. Den e mapa e [[Continente|continentenan]] di Norte y Sur America y Europa-Asia-Africa ta dividi den dos [[hemisferio]]. Sur America ta representa den un forma mas realistico, pero e continente Australiano ainda no tabata comprendi
Na 1604 Hondius a cumpra e plakaatnan di e ''Atlas di Mercator'', cu a cay atras den competencia cu e atlas popular di Ortelius. El a combina e mapanan original di Mercator cu mas di 40 di su mesun mapanan mas actual y desde 1606 el a publica versionnan amplia di e atlas. E atlas a keda bou di nomber di Mercator, pero awo e tabatin  nomber di Jodocus Hondius como distribuidor.

Entre 1605 y 1610 el a graba plakaatnan pa e mapanan den ''The Theatre of the Empire of Great Britaine'' di John Speed. 
Poco tempo prome cu su morto na 1612, su yiu muhe, Elisabeth, a casa cu un distribuidor prominente yama Jan Jansson. Desde 1632 su establecimento a haya e nomber De Wackeren Hondt.


==Links==
* [http://memory.loc.gov/cgi-bin/map_item.pl?data=/home/www/data/gmd/gmd3/g3201/g3201s/ct000130.jp2&style=gmd&itemLink=r?ammem/gmd:@field(NUMBER+@band(g3201s+ct000130))&title=Vera%20totius%20expeditionis%20nautic%26aelig;%20%3a%20descriptio%20D.%20Franc.%20Draci%20...%20%2f%20Iudocus%20Hondius. Library of Congress] ''Vera Totius Expeditionis Nauticae'' 1595

* [http://dpc.uba.uva.nl/cgi/i/image/image-idx?sid=35a4f39e1c15f712375b823ec88b302a&q1=hondius&rgn1=carto_all&op2=And&q2=&rgn2=carto_all&op3=And&q3=&rgn3=carto_all&type=boolean&op4=And&q4=&rgn4=carto_so&op5=And&q5=&rgn5=carto_te&op6=And&q6=&rgn6=carto_dr&view=thumbnail&c=carto Universiteitsbibliotheek Amsterdam] 25 mapa di Hondius

*[https://web.archive.org/web/20051102030125/http://sio.midco.net/dansmapstamps/jhondius.htm Biography]

{{DEFAULTSORT:Hondius, Jodocus}}

[[Category:Hendenan]]
