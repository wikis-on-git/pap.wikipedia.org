'''Shelter-in-place''' ta un alerta pa buska siguridat dentro di e edifisio unda e persona ta permanese en bes di evakuá e area o buska refugio den un shelter di emergensia kolektivo. Segun Krus Kora [[Estadonan Uni di Merka|merikano]] e alerta aki ta wordu dekretá ora di kontaminashon ambiental di tipo kimiko, [[biologia|biologiko]] o radiologiko i ku ta rekeri pa e residentenan "scoge un kamber chikito, sin bentana o ku menos bentana, pa buska refugio".<ref>[https://www.redcross.org/content/dam/redcross/atg/PDF_s/Preparedness___Disaster_Recovery/Disaster_Preparedness/Terrorism/shelterinplace.pdf Fact Sheet on Shelter-in-place], American Red Cross, 1 febrüari 2003</ref>

Hopi biaha ta usa e frase "shelter-in-place" eroneamente na lugar di "[[lockdown]]" pa deskribi medida di prekoushon ku publiko mester tuma den kaso di violensia o menasa di violensia (partikularmente tiroteonan) den un area unda un malechor (ku ta wordu buska pa detenshon) ta ser sospecha di ta permanese.

Durante un [[epidemia]] o [[pandemia]] okashoná pa un organismo kontagioso ku konsiderabel riesgo di morto o malesa grave, manera [[ebola virus|ebola]] o [[SARS]], outoridatnan por rekomenda "shelter-in-place" pa e poblashon henter o sea un of mas segmento di e poblashon ku ta karga un riesgo halto. Tambe por implementa "shelter-in-place" komo un strategia pa suprimí i menguá un epidemia; redusi e kantidat di pasiente ku por presentá den estado kritiko na mesun momento i asina redusi su impakto riba e sistema di kuido mediko; i/o redusi e posibilidat ku un surgimento di malesa ta dominá e rekursonan kritiko di kuido.

== Kasonan ==
* Dia 26 di mart 2020 gobierno di [[Aruba]] a dekretá un "shelter-in-place" pa ku henter su teritorio pa frena e plamamentu di [[COVID-19]]. Esaki ta nifica cu tur hende ta prohibi pa sali di kas, solamente pa algun eksepshon. Esaki ta cumpra cosnan pa alimenta bo mes y pa salud. Tambe por sali pa hasi ehersisio i landa, kedando dos meter leu di otronan. Otro eksepshon ta e persona ku trabao esensial, manera den kuido i servicio di gobierno, basta ku e ta posee un permiso pa eksonerashon. E medida aki i su reglanan a drenta na vigor diadomingu 28 di mart mei anochi 12’or pa un periodo di 2 siman. 
* Dia 29 mart 2020 gobierno di [[Kòrsou]] tambe a anunsia ku ta introduci "shelter-in-place" entrante dialuna 30 di mart mainta 6’or i ku vigensia pa por lo menos 2 siman.<ref>[https://www.noticiacla.com/news/18863 Corsou tambe ta introduci ‘Shelter in Place’ entrante dialuna], Noticiacla, 29 mart 2020</ref> E "shelter-in-place" ta eskala e medidanan kontra [[COVID-19]] despues ku un dia prome, esta 28 di mart, a impone un [[toque de queda]] di 9 or pm te ku 6 or di mainta.

== Lista di fuente ==
{{Reflist}}
[[Category:Maneho di emergensia]]
