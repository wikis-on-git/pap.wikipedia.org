'''Lockdown''' ta un protokòl di emergensia pa preveni ku hende o informashon por bandoná un sierto área. Usual ta ku solamente un persona di outoridat por aktivá e protokòl aki.

Un lockdown tambe ta wordu usa pa proteha, por ehempel hende dentro di un fasilidat o un sistema di komputer, pa un menasa o otro suceso externo. Un "drill lockdown" den un edifisio ta nifika ku portanan pa bay pafor ta na lòk pa ningun hende por drenta ni sali. Un "lockdown total" ta nifika normalmente ku hende mester keda unda nan ta i ku nan no ta permiti pa drenta ni sali for di e kambernan di e edifisio o for di e edifisio. Si acaso e persona tabata den un hang e mester bay mesora na e kamber mas serca i mas safe, kua por wordu será. 

== Tiponan ==
Un "lockdown preventivo" ta un plan di akshon preventivo ku ta wordu implementa pa preveni peliger o riesgo na momento di konfrontá un senario fuera di normal o un fayo den sistema. Meta di un lockdown preventivo ta pa limitá e riesgonan. 

Di otro banda un "lockdown di emergensia" ta wordu implementa ora di hecho tin un menasa di morto o riesgo pa hende keda heridá. Periodikamente por trein e proseduranan simpel di un "lockdown di emergensia".<ref name=lockdowntype1>[https://www.campussafetymagazine.com/blogs/why-schools-need-2-types-of-lockdowns/ Why Schools Need 2 Types of Lockdowns], campussafetymagazine.com, June 14, 2012.</ref> 

[[File:Bryn_Benidorm.jpg|thumb|Polis ta kombersa ku hende durante e lockdown na [[Benidorm]], [[Spaña]]]]
Den kasonan di malesa kontagioso sa papia tambe di un "lockdown". Durante e [[Pandemia coronavirus 2019-2020|pandemia di coronavirus na 2019-2020]] a usa e terminologia "lockdown" pa deskribi akshonnan relashona ku [[karantena]] di masa. E lockdown ta sea restringí movishon o aktividat di un komunidat mientras e ta permiti mayoria di e organisashonnan pa funkshona normal, o ta restringí movishon o aktividat di tal forma ku solamente organisashonnan ku ta provee nesesidatnan i servisionan basiko por funkshona normal.<ref>[https://www.slideshare.net/KevinHilRDineros/covid19-crisis-management-and-prevention-plan?fbclid=IwAR2a74JhmEJwZCHLqA11RMtm_MX_qM1LZvAL7CJB_tj4pITiMozguGjgIJE COVID-19 Crisis Management and Prevention Plan], 15 mart 2020</ref>

== Mira tambe ==
* [[Shelter in place]]

{{Appendix}}

[[Category:Sociedad]]
