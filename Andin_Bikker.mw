{{Variante|a}}
{{Infobox person 
| name          = Andin Bikker
| image         = 
| caption       = 
| term          = 17 november 2017 - presente
| monarch       = [[Rei Willem-Alexander]]
| predecessor   = [[Arthur Dowers]]
| birth_date    = {{Birth date and age|1969|08|20}}
| occupation    = Minister di Husticia y Migracion
| party         = [[Partido Democracia Real|PDR]] (2004-2019) <br/ >[[Pueblo Orguyoso y Respeta|POR]] (2019-2021)
}}
'''Andin Ceasar Giovanni Bikker''' (n. [[20 di augustus]] [[1969]]) ta un abogado y politico [[Aruba]]no. Desde november 2017 e ta Minister di Husticia y Migracion den e [[gabinete Wever-Croes I|prome gabinete Wever-Croes]].

Despues di su estudio na scol basico y secundario, el a studia na Vrije Universiteit di Amsterdam den materia Notarieel Recht y Nederlands Recht. Na Aruba el a traha como abogado na bufete Croes, Wever & Tchong, pa despues hunto cu abogado Lincoln “Dello” Gomez funda Gomez & Bikker (Go-Bik) Law Office. Na 2018 el a sali for di e bufete aki, despues di ocupa e funcion di mandatario.

Na aña 2004 Andin Bikker ta funda [[Partido Democracia Real]] (PDR) y tabata su prome y unico lider. Andin Bikker a participa na eleccion parlamentario pa prome biaha na aña 2005 y ta logra 1262 voto individual. Den eleccion na aña 2009 el a sigui crece y a alcansa 1621 voto riba su nomber, logrando un asiento den [[Parlamento di Aruba]]. Den eleccion na 2013 el a casi redobla su votonan y a yega te cu 3047 voto personal, manteniendo su asiento como parlamentario. Fin di 2016 ela opta pa uni cu [[Otmar Oduber]] pa funda partido [[Pueblo Orguyoso y Respeta|POR]] y a bay como candidato #2 den eleccion dia 22 di september 2017. Nonobstante e integracion Bikker ta cay den voto te cu 1086 voto individual, cu ta representa un caida di 64.3%. E partido POR sinembargo ta logra 2 asiento y ta bira, huntu cu [[Movimiento Electoral di Pueblo|MEP]] y [[Red Democratico|RED]], partner di coalicion den gabinete Wever-Croes.<ref>[https://web.archive.org/web/20180801064131/https://www.bondia.com/confirma-andin-bikker-ta-join-e-forsa-nobo/ Confirma Andin Bikker ta join e forsa nobo], Bondia.com. Recupera 18 juli 2021.</ref> Bikker ta keda nombra Minister di Husticia, Seguridad y Integracion. Despues di retiro di Otmar Oduber fin di 2019 Bikker ta asumi e posicion di presidente y lider di partido interino di POR. Na februari 2021 e ta pasa e encargonan aki pa POR-parlamentario [[Alan Howell]].<ref>{{nl}}[https://antilliaansdagblad.com/aruba/23175-bikker-stopt-als-partijleider  Bikker stopt als partijleider], Antilliaans Dagblad, 21 februari 2021. Recupera 18 juli 2021.</ref> Dia 30 di maart 2021 Bikker ta distancia su mes di partido POR na momento cu gabinete Wever-Croes a entrega su retiro pa motivo di un asunto di integridad den fraccion di POR.<ref>{{nl}} Sharina Henriquez, [https://caribischnetwerk.ntr.nl/2021/03/30/kabinet-aruba-stapt-op-coalitiepartner-por-verdacht-van-verduistering-publiek-geld/ Kabinet Aruba stapt op: coalitiepartner POR verdacht van verduistering publiek geld], Red Caribense, 30 maart 2021. Recupera 18 juli 2021.</ref>

Bikker ta casa y tin 2 yiu muhe.

{{Appendix}}

{{DEFAULTSORT:Bikker, Andin}}
[[Category:Politico di Aruba]]
[[Category:Hende]]
