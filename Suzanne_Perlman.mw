[[File:Droogdok op Curaçao, Suzanne Perlman (1959).jpg|thumb|280px|Drydock na Kòrsou di Suzanne Perlman (1959)]]
'''Suzanne Perlman''' (n. [[18 di òktober]] [[1923]] na [[Budapest]] - f. [[26 di ougùstùs]] [[2020]] na [[London]]) tabata un pintor [[Hungria|húngaro]]-[[Hulanda|hulandes]]. El a kosecha fama ku su portrètnan ekspreshonista i kuadronan paisahista i ta wordu konsidera komo artista [[Antias Hulandes|antiano]], aunke ela produsi obranan den tres kontinente.<ref>{{nl}}{{citeer web|url=https://resolver.kb.nl/resolve?urn=ddd:010463111:mpeg21:a0063|auteur=Zanten, J. van|titel=Suzanne Perlman toont schilderwerken in Gouda|werk=[[Amigoe]]|datum=1970-09-08|bezochtdatum=2022-02-07}}</ref>. 

== Biografia ==
Suzanne Sternberg a nase na Budapest den un famia [[Hudaismo|hudiu ortodokso]], ku tabatin un galeria di arte i antik.<ref name="Bio">{{en}}{{citeer web|url=http://www.suzanneperlman.co.uk/biography/|taal=en|titel="Biography"|werk=Suzanneperlman.co.uk|datum= |bezochtdatum=2022-02-07}}</ref><ref name="Vann">{{en}}{{citeer web|url=https://www.theguardian.com/artanddesign/2020/oct/23/suzanne-perlman-obituary|taal=en|titel=Suzanne Perlman obituary|auteur=Vann, Philip|datum=2020-10-23|werk=The Guardian|bezochtdatum=2022-02-07}}</ref> Na edat di 17 aña e ta kasa ku un komersiante hulandes, Henri Perlman i ta bai biba na [[Rotterdam]]. Ku e menasa di persekushon [[nazi]] nan ta hui di [[Oropa]] logrando pa subi un barku dia 22 di yüni 1940 na Bordeaux, [[Fransia]] rumbo pa Kòrsou.<ref name="Bio"/><ref name="WCL">{{nl}}{{citeer web|url=https://werkgroepcaraibischeletteren.nl/kunstenaar-suzanne-perlman-1923-2020-overleden/|auteur=Veerkamp, Lex|titel=Kunstenaar Suzanne Perlman (1923–2020) overleden|werk=Werkgroep Caraïbische Letteren|datum=2020-08-26|bezochtdatum=2022-02-07}}</ref><ref>{{nl}}{{citeer web|url=https://resolver.kb.nl/resolve?urn=ddd:010640240:mpeg21:a0161|titel=Religieus kunstenaar|werk=[[Amigoe]]|datum=1982-03-19|bezochtdatum=2022-02-07}}</ref>

=== Kòrsou ===
Na [[Willemstad]] e pareha ta habri "Fanny Shop", un negoshi na Hendrikplein ku tabata bende arte, souvenir i obhetonan antik. Henri i Suzanne Perlman ta haya tres yu homber. Banda di traha den e negoshi Suzanne Perlman tabata reportero pa [[Reuters]] y tabata skirbi resensia di arte i musika. E ta kuminsa pinta usando e piso riba e tienda komo su tayer.<ref name="WCL"/> Despues di [[Di Dos Guera Mundial|Guera Mundial II]] e ta bay studia na e skol di arte di Universidat di Columbia na New York, Instituto Allende na [[Mexico]] i  Saint Martin's School of Art na London.<ref name="AD">{{nl}}{{citeer web|url=https://antilliaansdagblad.com/images/stories/adnews/2018/mipa.pdf|auteur=Hengeveld, Julie|titel=Tambú in het Curacaosch Museum|werk=Antilliaans Dagblad|datum=2018-12-29|bezochtdatum=2022-02-07}}</ref> Komo ku e no tabata por komunika adekuadamente na [[Papiamentu]] su obranan tabata sirbi komo vehíkulo pa ekspresa su apresio pa e isla i su poblashon. Inspirá pa [[Vincent van Gogh|Van Gogh]] e tabata ser atraí pa e hende humilde i trahadó, pintando portrèt di entre otro bendedó riba kaya, hungadó di domino riba kaya, bailadó ritual i tokadó di tambú.<ref>{{en}}{{citeer web|url=https://ruthborchard.org.uk/artists/168-suzanne-perlman/|taal=en|titel="Suzanne Perlman, Ruth Borchard Collection"|werk= |datum= |bezochtdatum=2022-02-07}}</ref> E ta desaroyo un estilo ekspreshonista i tabata usa kolornan buyá, espesialmente den su obranan inisial. Durante su tempo na Kòrsou e ta wordu selekshona den dekada 60 pa partisipa na tayer bou guia di Oskar Kokoschka na [[Salzburg]].

=== New York ===
Desde fin di añanan sesenta e ta muda pa New York, unda e ta kontinua su estudio na Art Students League of New York komo alumno di Sidney Gross, artista i pintor [[Estadonan Uni di Merka|merikano]]. E ta profundisa su mes den e movimentu di ekspreshonismo abstrakto i tabata traha obranan abstrakto den kual ainda tabata radia e palet kolorido di Kòrsou.<ref name="Vann"/> 

=== London ===
Despues di e morto di su kasa na 1983 Perlman ta bai biba na [[London]] serka di su famia. E mudansa ta trece un renasimentu den su bida i su pintamentu. Tema di su pinturanan tabata London su parkenan, kamindanan yen trafiko, bida nokturno i su bistanan arkitektóniko.

Perlman a keda aktivo komo pintor te su morto na e edat di 96 aña na 2020. Na 2009 e ta wordu dekorá komo ofishal den [[Orden di Oranje-Nassau]].<ref name="Vann"/>

== Ekshibishon ==
Na 1961 e tabatin su prome ekshibishon solista na Museo di Kòrsou.<ref>{{citeer web|url=http://www.suzanneperlman.co.uk/exhibitions/|taal=en|titel="Exhibitions"|werk=Suzanneperlman.co.uk|datum= |bezochtdatum=2022-02-07}}</ref> Despues a sigui ekshibishonnan na London (1967), [[Puerto Rico]] (1968), Gouda (1970) i [[Paris]] (1971), unda e ta risibi e "Prix La France Afrique" pa su obranan ekshibí.<ref>{{nl}}{{citeer web|url=https://resolver.kb.nl/resolve?urn=ddd:010470314:mpeg21:a0106|titel=Franse prijs voor Suzanne Perlman|werk=[[Amigoe]]|datum=1971-11-13|bezochtdatum=2022-02-07}}</ref> Na 1982 tin un di dos ekshibishon na Museo di Kòrsou na okashon di e 250 aña di eksistensia di e snoa di Willemstad, Kòrsou.<ref name="AD"/> Mas despues su obranan a wordu ekshibí entre otro na Merka, [[Venezia]] i na London, unda na 2018 a tene un exposishon retrospektivo di su obranan den e sentro kultural ‘Dutch Centre’.<ref name="AD"/>

== Kolekshon ==
Su obranan ta representa den e kolekshon priva di [[Beatrix di Hulanda|Prinsesa Beatrix]] i den kolekshonnan di varios museo, entre otro: 
* Museo di Korsou
* Museo Hudiu Historiko di Kòrsou
* Museo Hudiu na Budapest
* Museo Hudiu na [[Amsterdam]]
* Museo Hudiu na [[Venezia]]
* Rijksmuseum Amsterdam
* Museo di Gouda
* Museo di London
* El Museo del Barrio, New York

== Literatura ==
* {{Cite book |editor-last=Coomans|editor-first=Henny E.| title= Curaçaose motieven geschilderd door Suzanne Perlman |publisher=Stichting Libri Antilliani|date=2006|location=Bloemendaal|isbn=90-75238-18-5}}
* {{cite book|title=Suzanne Perlman, Painting London|editor-last=Glasser|editor-first=David|publisher=Ben Uri Gallery and Museum Limited|year=2014|isbn=978-0-900157-48-6|plaats=Londen}}
* {{cite book|title=Suzanne Perlman, Tzedakah per Venezia|editor1-last=Tardini|editor1-first=Andrea|editor2-last=Poli|editor2-first=Francesco|publisher= Andrea Tardini Gallery|year=2017|isbn=978-88-941777-2-5|plaats=Venitie}} 

{{Appendix|1=|2=
'''Externe links'''
* {{Citeer web |url=https://www.youtube.com/watch?v=w25W-fJ4zEY|titel=Suzanne Perlman with her paintings (suptítulo na ingles) |taal=en |werk=[[Youtube]]|auteur=Mathew Perlman |datum=2018-06-18 |bezochtdatum=2022-02-07}}
'''Bronnen, referenties en voetnoten'''
{{References}}
}}

{{DEFAULTSORT:Perlman, Suzanne}}

[[Category:Hendenan]]
[[Category:Arte na Kòrsou]]
