{{Variante|a}}
'''Thessaly Zimmerman''' (n. 12 di september [[1994]]) ta modelo y reina di beyesa di [[Aruba]] cu a gana e titulo di Miss Aruba 2021. Anteriormente e tabata Miss Teen Aruba International 2012 y finalista Miss Teen Americas 2013.

== Biografia ==
Zimmerman a nace dia 12 di september 1994 y e ta di e bario di Pos Chiquito, Aruba. El a bay scol secundario [[Colegio Arubano]] na [[Oranjestad]]. Despues di termina esaki el a bay [[Hulanda]] caminda el a termina su [[lisensiatura|bachelor]] den International Communication and Media cu specialisacion den Music Marketing and Management na Hogeschool Utrecht.<ref>{{nl}}{{citeer web|url=https://trajectum.hu.nl/hu-alumna-kandidaat-voor-miss-universe/|titel=HU alumna kandidaat voor Miss Universe|uitgever=trajectum.hu.nl|datum=2021-12-08|bezochtdatum=2021-12-21}}</ref>

== Concurso di beyesa ==
Na 2012 Zimmerman a ser nombra como Miss Teen Aruba International 2012. Na juli 2013 el a representa Aruba den Miss Teen Americas 2013 na [[El Salvador]]. E ta runner-up di Fulvia Villarreal di [[Panama]]. Tambe el a competi na Aruba Model Search y finalisa den e top 7 y a traha pa KOMA Models na Aruba pa cuater aña.

Dia 30 di october 2016 el a competi pa Miss Amsterdam 2016 na Stadsschouwburg na [[Amsterdam]]. E ta runner-up di Ireda Nijboer. Dia 30 di juli 2021 Zimmerman a competi den e certamen di Miss Aruba 2021 unda el a gana e certamen di Miss Universo 2021. Zimmerman a representa pais Aruba den e certamen internacional di Miss Universe 2021 na Eilat, [[Israel]]. Zimmerman a termina den e top 10 di e certamen di beyesa na Israel. Zimmerman kende ke bira un presentado di television a bisa Steve Harvey cu e ta bin pa su trabao na momento cu Harvey a puntra kico ta su pasion. Niun otro miss Arubiano a yega te finalista di Miss Universe desde 1996 ora [[Taryn Mansell]] tabata e prome runner-up di Miss Venezuela Alicia Machado.<ref>{{en}}{{citeer web|url=https://caribbean.loopnews.com/content/arubas-thessaly-zimmerman-places-miss-universe-top-10|titel=Aruba's Thessaly Zimmerman places Miss Universe top 10|uitgever=Caribbean.loopnews.com|datum=2021-12-13|bezochtdatum=2021-12-21}}</ref>

== Deporte ==
Zimmerman ta un atleta ferviente y semper a sobresali di ta e hungado di tennis number 1 durante hopi aña den su categoria di edad. El a representa Aruba cu gran honor  internacionalmente den diferente competencia. El a haci tambe atletismo pa hopi aña caminda el a destaca riba un nivel halto y gana varios medaya durante su competencia.<ref>https://www.missuniverse.com/delegates/thessaly-zimmerman</ref> 


{{Appendix}}

{{DEFAULTSORT:Zimmerman, Thessaly}}
[[Category:Arubanonan konosí]]
[[Category:Hendenan]]
