{{Variante|a}}
[[File:Thessaly Zimmerman Miss Aruba 2021.jpg|thumb|Thessaly Zimmerman, Miss Aruba 2021]]
'''Thessaly Zimmerman''' ([[Pos Chikito]], 12 di september [[1994]]) ta modelo, tenista y reina di beyesa di [[Aruba]] cu a gana e titulo di Miss Aruba 2021. Anteriormente e tabata Miss Teen Aruba International 2012 y finalista Miss Teen Americas 2013.

== Biografia ==
Ora el a termina su [[HAVO]] na [[Colegio Arubano]] na [[Oranjestad]], el a bay [[Hulanda]] pa sigui cu estudio avansa. El a termina su [[lisensiatura|bachelor]] den International Communication and Media cu specialisacion den Music Marketing and Management na Hogeschool Utrecht.<ref>{{nl}}{{citeer web|url=https://trajectum.hu.nl/hu-alumna-kandidaat-voor-miss-universe/|titel=HU alumna kandidaat voor Miss Universe|uitgever=trajectum.hu.nl|datum=2021-12-08|bezochtdatum=2021-12-21}}</ref>

== Concurso di beyesa ==
Na 2012 Zimmerman a ser nombra como Miss Teen Aruba International 2012. Na juli 2013 el a representa Aruba den Miss Teen Americas 2013 na [[El Salvador]]. E ta runner-up di Fulvia Villarreal di [[Panama]]. Tambe el a competi na Aruba Model Search y finalisa den e top 7 y a traha pa KOMA Models na Aruba pa cuater aña.<ref>{{en}}{{citeer web|url=https://conandaily.com/2021/12/12/thessaly-zimmerman-biography-13-things-about-miss-universe-aruba-2021/|titel=Thessaly Zimmerman biography: 13 things about Miss Universe Aruba 2021|werk=conandaily.com|datum=2021-12-12|bezochtdatum=2022-01-01}}</ref>

Dia 30 di october 2016 el a competi pa Miss Amsterdam 2016 na Stadsschouwburg na [[Amsterdam]]. E ta runner-up di Ireda Nijboer. Dia 30 di juli 2021 Zimmerman a competi den e certamen di Miss Aruba 2021 unda el a gana e certamen di Miss Universo 2021. Zimmerman a representa pais Aruba den e certamen internacional di Miss Universe 2021 na Eilat, [[Israel]]. Zimmerman a termina den e top 10 di e certamen di beyesa na Israel. Zimmerman kende ke bira un presentado di television a bisa Steve Harvey cu e ta bin pa su trabao na momento cu Harvey a puntra kico ta su pasion. Niun otro miss Arubiano a yega te finalista di Miss Universe desde 1996 ora [[Taryn Mansell]] tabata e prome runner-up di Miss Venezuela Alicia Machado.<ref>{{en}}{{citeer web|url=https://caribbean.loopnews.com/content/arubas-thessaly-zimmerman-places-miss-universe-top-10|titel=Aruba's Thessaly Zimmerman places Miss Universe top 10|uitgever=Caribbean.loopnews.com|datum=2021-12-13|bezochtdatum=2021-12-21}}</ref>

== Deporte ==
Zimmerman ta un atleta ferviente. Durante hopi aña el a sobresali como hungado di tennis number 1 den su categoria di edad y a representa Aruba den diferente competencia internacional. Tambe el a practica atletismo pa hopi aña riba un nivel halto y tabata ganador di varios medaya.<ref>{{en}}[https://www.missuniverse.com/delegates/thessaly-zimmerman  Thessaly Zimmerman], missuniverse.com</ref> 


{{Appendix}}

{{DEFAULTSORT:Zimmerman, Thessaly}}
[[Category:Arubanonan konosí]]
[[Category:Hendenan]]
