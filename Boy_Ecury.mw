[[File:Segundo (Boy) Ecury (1922-1944).jpg|thumb|Boy Ecury]]
Segundo Jorge Adelberto 'Boy' Ecury (23 di april 1922 - 6 di november 1944) tabata un luchado di resistencia Arubiano. 

== Bida ==
Ecury a nace den un famia grandi, di un tata comerciante exitoso. Ecury a nace di shete yiu di en total diestres. Su mayornan a mand'e studia na Hulanda na edad jong. Ecury a gradua na 1937 na Oudenbosch, Haldenberge, [[Noord-Brabant]]. El a biba na [[Tilburg]]. Eynan el a experiencia e invasion di e armada Aleman na Hulanda

== Resistencia ==
Ecury, enfureci door di e discriminacion, violencia y inhusticia cu e [[Segunda Guerra Mundial]] a trece na Hulanda, a dicidi di drenta e resistencia contra e invasion Aleman. 

Ecury, hunto cu compañeronan [[Luis de Lannoy]] y [[Delfinicio Navarro,]] a ehecuta diferente operacionnan pa sabotea e invasion Aleman na Hulanda. Entre otro, nan a causa explosion di trucknan Aleman, nan a yuda pilotnan y e Aliadonan na Tilburg y nan a yuda sconde hendenan persegui door di e invadonan nazi. 

== Morto ==
Ecury tabatin 22 aña na momento cu [[Kees Bitter]] a tracion'e pa e nazis. Nan a aresta Ecury y hinc'e den e '[[Orangehotel]]'. Eynan, nan a interroga y tortura Ecury pa informacion clave cu potencialmente lo hiba nazis na aresta otro miembronan di resistencia. Apesar di e tortura, Ecury no a duna nan e informacion. Nan a condena Ecury pa morto y nan a ehecut'e na e Waalsdorpervlakte dia 6 di november 1944. 

Tres aña a pasa prome cu otronan lo descubri su curpa. Su tata a laga transporta e curpa y a der'e na Aruba. 
[[File:Standbeeld Boy Ecury.jpg|thumb|Estatua di Boy Ecury na  L.G. Smith Boulevard, Oranjestad, Aruba]]

== Reconocemento ==
Dos aña despues di su entiero, a produci y inaugura un estatua na honor di Ecury na [[Oranjestad (Aruba)|Oranjestad]], Aruba. 

Cuarenta aña despues di su fayecemento, na 1984, Hulanda a otorga Ecury e 'Verzetsherdenkingskruis' pa su actonan heroico durante guerra.

Den añanan '80, [[Ted Schouten]], famia di Ecury, a produci un documentario pa [[Telearuba|TeleAruba]] tocante Boy Ecury. El a produci un buki tambe tocante Ecury durante e temporada aki. Na 2003, gobierno di Aruba a republica e buki bou di e titulo ''Boy Ecury, een Antilliaanse jongen in het verzet.'' 

Na Curaçao tin un caya nombra na honor di Ecury. 

Na 2003, Ted Schouten y [[Fransz Weisz|Frans Weisz]] a produci un pelicula tocante e bida di Boy Ecury. 

Na Oisterwijk, unda Ecury a biba y sconde un temporada, a nombra un caya na honor di Ecury na 2010<ref name=":0">https://oisterwijkinbeeld.nl/verzetsstrijders-van-de-straat/boy-ecury/</ref>. 



== Mira mas ==
[[George Maduro]]

[[Boy Ecury (pelicula)]] 

== Referencia ==
Verzetsstrijder van de straat: Boy Ecury<ref name=":0" />
