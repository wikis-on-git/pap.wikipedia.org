  SKLABITUT 

Katibunan ta hendenan ku mester hasi tur sort'i trabou sin probecho bou di preshon di otro hende o di gobiernu,reinan di un nashon.
Mas ku 2000 aña kaba ku otro rasa nan ta abusa i laga otro rasa traha komo katibu [[Griego]],[[Romano]] y [[ Egepto]] tabatin katibu den e tumpu ei.Despeus ku [[Cristobal Colon]] a deskubri Amerika na 1492 e Spañonan a kuminsa usa e indjannan pa traha komo katibu,pero e indjannan no por a hasi trabou pisa e sùit Oropeano Spaño i Portuges nan a bai Afrika pa kohe katibu,nan tabata destruí e pueblo nan chikitu riba e kontinente pa kohe hòmber i muhé nan preso,hopi nan a muri den e konflikto ei di flecha i lansa di e afrikano nan.Despues nan a traha otro plan k'e rèinan pa kambia [[skopèt]] ku krùit si nan trese prisioneronan ku nan kohe den gera.Di mes nan tabata skohe hòmber duru salú i hoben nan hòmber i muhé pa bai kune, esnan suak,malu i beiunan tabata kede tras.

Asina Oropeano nan a hiba mas o ménos dies mion afrikano e kontinente Ameirka pa traha komo katibu.Te awendia e rasa Afrikano a keda suak i tin hopi malesa,t'einda nan ta abusá di rikesa dje pais nan Afrikano mina nan di oro,diamant,hero,koper etc.ta den man di Oropeano y merekano nan,fabrikanan di [[arma di kandela]] ta tèst nan armanan den gera na afrika. Tur loke ku e katibu nan tabata produsí riba plantashinan manera kanya,kakao,kòfi,tabaku ect.tabata wòrdu bendé na Oropa i foi Oropo tabata bin textil,harma,krùit,herment pa traha kune.E Oropeano tabata probechá mas dje invershon ei,doño di barkunan,trahado di bela i barkunan,kabuya.Nan mes tabata doño dje fortinan riba e kontinente nan i den karibe kaminda e katibunan tabata karga barku ku produkto nan ku tabata bai i bini foi Oropa.

Na merka e Ingles [[kolonialista]] fundá staten [[Virginia]] na aña 1619 nan a laga trese prome katibu foi Afrika pa traha riba plantashi,nan tabata kumpra katibu serka e Hulandes ku tabata hiba katibunan foi Afrika e kontinente.Mas e staten nan krese tabata bini mas katibu i a bin un lèi k'e kolonailista nan por tin katibu.Aña 1776 nan proklamá e staten independensia e Inglesnan a buska tur manera pa defendé e 13 staten na 1776 te 1783 pero nan no lográ,esun ku a haya famá den e Gera tabata [[George Washington]] el a bira prome presidente di Merka na aña 1789.E nashon nobo a sigi riba su mes forsa,na nort nan a kuminsa [[industralisá]] i na zùit tabatin e plantashi di katuna.E [[registro sivil]] na aña 1790 ta nota 757.000 katibu na merka foi Afrika.E staten ku a stop sklabitut prome na aña 1780 i 1786  tabata [[pennsylvania]] i [[Massachusetts]],den zùit na aña 1790 nan a kuminsa mové poco poco pa stop  sklabitut,pero no riba e plantashi di katuna aya nan tabata mester mas katibu pa traha e produkto di [[katuna]] a subi i ta mester hopi katuna pa produkshon di paya. Hopi dje katibunan no kier a traha bou dje sirkunstansia ei menera brutu ku e kolonialista nan tabata trata nan.Hopi nan tabata hui bai,pero despues k'e doño haya nan bèk e ta maltratá nan ku tabatin a muri dje herida di zuip i tambe kologa kabez abou manera nan tabata hasi.

Na aña 1808 a bin un lèi pa stop e handel i di importa katibu na merka, pero e  kolonailista nan den zùit no tabata maha nan kabez k'e lèi,nan a sigi bende e yu di nan mes katibu ku otro doño nan di plantashi i e doñonan mes a kuminsa abusa dje katibunan muhé i pa nan a haya mas yu.Den e aña ei habitante nan dje staten nan den nort a kuminsa haya antipatia kontra sklabitut,nan tabata haya e sistema strèn i rasista i kiko mester hasi ku kutibu nan ku hui fio zùit,mester manda nan bèk o nan ta liber komo ku lèinan di nort i zùit ta otro si un katibu ku no ta di staten nan liber hui mester mandé bèk,pero e habitante di nort ta desgustá di abusu ku kolonialista ta hasi ku katibunan den zùit.

[[John Brown]] un merikano blanku ku a nase na aña 1800 na [[Torrington]] yu di un famia ku ta strèn religioso.Brown su tata ta kontra sklabitut e famia a bai biba na nort Ohio den distrito ei nan tabata kontra sklabitut.John Brown(1800-1859)a kuminsa un gueria kontra e [[pro-sklabitut]] nan den e peublo chikitu nan den kansas e ku su yunan,nan a mata hopi kolonialista ku ta pro-sklabitut.Despues el a forma grupo di blanku i afro-merikano pa un gera gueriero,nan a ataka un depósito di arma,pero no dura largu ku e solda di kolonel [[Robert.E.Lee]](1807-1870) kohé nan presu i mata dies di nan i despues nan a kologa John Brown.Na aña 1860 a bin elekshon di Estado union [[Abraham Lincoln]](1809-1865) a gana e elekshon i a bira president e tabata kontra skiabitut.El a bisa si e por libra tur e katibu e ta hasi'e.Despues di elekshon shete dje staten a separá fio union.Na 1861 e [[Gera Sivil]] a kuminsa kontra nort i zùit i a kosta bida  di hopi merikano blanku i [[Afro-merikano]] na 14 april aña 1865 e Gera Sivil a kaba.Historia ku hopi sanger mester a basha na tur dos banda pa kaba ku [[sklabitut]] na Merka.
