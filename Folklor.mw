'''Folklor''' ta mantenementu di kustumber i tradishon di ántes, por ehémpel na Boneiru manera simadan fiesta di kosecha (korta mainshi) musik, kanta balia [[(wapa simadan)]], San Huan i San pedro, pasa toka i kanta na kas dje hendenan ku yama Huan i Pedro, [[Maskarada]], dia di Rincon [[tambu]] o (barí) manera Bonerianonan ta bisa, toka kanta i balia na fin di aña ta kustumber fio tempu di sklabitut, originalmente fo, i Afrika. E musíka aki ta un tradishon riba tur tres islanan A.B.C. 
==Simadan==
Despues ku kunukeronan a kaba planta si tin bon kosecha ta yega e momentu pa korta maishi. E kunukero ta anunsiá e dia di bai korta maishi y e tin ku sòru pa kuminda, bibida di mes e hendenan ta tende unda tin kortamentu di maishi y nan ta bin, nan ta trese instrumènt pa toka. E kortado di mainshi nan ta korta e palunan benta bou y e otro hendenan ta pasa kita e tapushinan pone den saku. Ora nan kaba tin komementu y bebementu despues ta kuminsa toka y kanta na kunuku y despues bai kas, anochi simadan [[seu]] ta kuminsa hopi hende ta sali bai kanta y balia [[wapa]] na [[simadan]]. Ántes tabatin hopi simadan den tempu di kosecha awa tabata yobe hopi y tur [[kunukero]] tabata planta nan kunuku. Na medio di añanan 50 a bini un [[sekura]] duru riba nos islanan awa no tabata kia, hopi hendenan no tabata planta [[maishi]] mas y den tempu ei. Hoben nan ku a kaba skol y a siña un ofishi tabata bai Korsow pa buska trabou na Isla of Dok Maatschappij o na Lago na Aruba, i otro nan tabata sigi studia o bai Hulanda, e trabou di kunuku no tabata bale la pena mas p'e kunukero kria su famianan y tur kos  tabata bira karu. Awendia bo ta haya tur kos kumpra den supermerkado, plantamentu di [[kunuku]] a bira un hòbi no ta nesesidat manera ántes. 

==San Huan i San Pedro==
Dia nan dje Santonan Huan i Pedro ta un kustumber na Boneiru pa pasa toka na kas di tur hendenan ku yama Juan ò pedro.  Bispu di San Huan 23 yüni ò bispu di San Pedro 28 di yüni prome ku tokamentu kuminsa tin bulamentu di kandela. nan ta pone palu di flambeu para kontra di otro i sende nan na kandela i kore bula pasa riba nan.  E anochi lat dia 23 di yüni pa drenta 24 yüni dia di San Huan ò 28 i 29 di yüni dia di San pedro nan ta kuminsa toka na kas dje hendenan.  Huan ò Pedro mester sòru pa nan tin bibida na kas pa ora e tokado nan yega. Instrumento di músika ku nan ta toka San Huan i San Pedro kuné ta: Kuarto, Guitara, Wiri, Marimba ò [[Bamba]].


[[Category:Kultura]]
[[Category:Folklor|Antias Hulandes]]
