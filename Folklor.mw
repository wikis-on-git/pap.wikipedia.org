  
==FOLKLÓRIKO==

Folklor: ta mantené kustumber i tradishon di ántes,por ehémpel na Boneiru manera simadan fiesta di kosecha (korta mainshi) musik,kanta balia [[(wapa simadan)]],San juan i San pedro,pasa toka i kanta na kas dje hendenan ku yama Juan i Pedro,dia di Rincon [[tambu]] o (barí) manera Bonerianonan ta bisa,toka kanta i balia na fin di aña,kustumber fio tempu di sklabitut
==Simadan==
Despues ku kunukeronan a kaba planta si tin bon kosecha ta yega e momentu pa korta mainshi.E kunukero ta anunsiá e dia di bai korta mainshi y e tin ku sòru pa kuminda,bibida di mes e hendenan ta tende unda tin kortamentu di mainshi y nan ta bin,nan ta trese instrumènt pa toka.E kortado di mainshi nan ta korta e palunan benta bou y e otro hendenan ta pasa kita e tapushinan pone den saku.Ora nan kaba tin komementu y bebementu despues ta kuminsa toka y kanta na kunuku y despues bai kas,anochi simadan [[seú]] ta kuminsa hopi hende ta sali bai kanta y balia [[wapa]] na [[simadan]].Ántes tabatin hopi simadan den tempu di kosecha awa tabata yobe hopi y tur [[kunukero]] tabata planta nan kunuku.Na medio di añanan 50 a bini un [[sekura]] duru riba nos islanan awa no tabata kia,hopi hendenan no tabata planta [[mainshi]] mas y den tempu ei.Hoben nan ku a kaba skol y a siña un ofishi tabata bai Korsow pa buska trabou na Isla of Dok Maatschappij o na Lago na Aruba,i otro nan tabata sigi studia o bai Hulanda,e trabou di kunuku no tabata bale la pena mas p'e kunukero kria su famianan y tur kos  tabata bira karu.Awendia bo ta haya tur kos kumpra den supermerkado,plantamentu di [[kunuku]] a bira un hòbi no ta nesesidat manera ántes.
==San Huan i San Pedro==
Dia nan dje Santonan Juan i Pedro ta un kustumber na Boneiru pa pasa toka na kas di tur hendenan ku yama Juan o pedro.Bispu di San Juan o San Pedro prome ku tokamentu kuminsa tin bulamentu di kandela.nan ta pone palu di flambeu para kontra di otro i sende nan na kandela i kore bula pasa riba nan.Anochi lat pa drenta e dia di San Juan o San pedro nan ta kuminsa toka na kas dje hendenan.Juan o Pedro mester sòrg pa nan tin bibida na kas pa ora e tokado nan yega.

[[Category:Kultura]]
