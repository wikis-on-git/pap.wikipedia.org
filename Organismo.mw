Den [[biologia]], un '''organismo''' ta un systema bibiente individual, of den otro palabra un '''ser bibo''', cu tin un [[metabolismo]](manera un [[animal]], un [[mata]], un [[beschim]] (fungus), of un [[bacteria]]). Un definicion mas completo di un organismo ta lo siguente, un ser bibo ta un conhunto di atoom-nan y molekuul-nan cu ta forma un structura material hopi organisa y complica, na unda cu systemanan di communicacion molecular ta interveni, cu ta  relaciona nan mes cu e ambiente pa medio di un intercambio di [[materia]] y [[energia]] den un forma ordena y cu tin e capacidad di cumpli cu e funcionnan basico di [[bida]]. 

E funcionnan basico di bida cu un organismo mester cumpli cune pa por mantene nan existensia ta:

*[[Nutricion]]/[[alimentacion]]; tur organismo mester alimenta nan mes, den otro palabra, nan mester por absorbe materialnan rond di nan cu ta necesario pa sostene nan bida.
*[[Crecemento]]/[[desaroyo]]; tur organismo mester por crece of desaroya.
*Relaciona/reactiona; tur organismo mester por sikiera den un forma reaciona na stimulonan.
*[[reproduccion]]; tur organismo mester por hasi reproduccion possibel di tal manera cu sernan bibo por actua y funciona pa nan mes sin perde nan nivel strucural te ora nan muri.
*Mantenecion; tur organismo mester por mantene nan structura completo stabil pa asina nan por keda bibo. 

95% di materia cu sernan bibo ta forma di dje, ta consisti di cuatro atoom-nan: [[carboneum]], [[hydrogenium]],[[oxygenium]], y [[nitrogenium]].
