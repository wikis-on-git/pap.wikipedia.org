{{Variante|a}}
{{Infobox persona}}
'''Desiree Clothilde Correa''' (n. 23 di oktober [[1953]] na [[Aruba]]) ta un escritora [[Aruba|Arubiano]] di obranan di literatura infantil y hubenil na idioma [[Hulandes]], [[Papiamentu|Papiamento]] y [[Spaño]]. 

== Bida ==
Correa a nace na Aruba di mayornan [[Colombia]]no. El a completa estudio como docente na e [[Instituto Pedagogico Arubano]] (IPA). Durante su estudio, Correa a participa den un competencia literario infantil na [[Caracas]], Venezuela, y a gana cu e storia 'Elefina Elefante'. Como premio su storia ta wordo publica como buki y parti na tur scol basico na Caracas.<ref>Rutgers, Wim. "Bon dia! Met wie schrijf ik?." (2007)</ref> Esaki tabata e prome stap den su carera literario. 

Pa mas di 43 aña Correa a traha den enseñansa.<ref name="Drama">{{citeer web|url=https://www.overheid.aw/actueel/nieuws_46856/item/drama-real_59210.html|titel=Drama real|werk=Gobierno di Aruba|datum=2022-03-17|bezochtdatum=2022-03-20}}</ref> Ela cuminsa como maestra di Spaño na e seccion ETAO di Maria College na [[Oranjestad (Aruba)|Oranjestad]]. Despues ela traha na diferente scol secundario. Varios di su obranan ta forma parti di e curiculo pa diferente materia den scolnan secundario na Aruba. Su obra mas conoci ta ''Mosa's eiland'', cu pa mas di tres decada ta inclui riba e lista di literatura hubenil.<ref name="Drama"/> Na 1984 Correa ta muda pa [[Sint Maarten]] pa traha na Milton Peter College. Bibando riba e isla e ta forma su famia; mas despues e ta opta pa regresa Aruba. 

Ademas di su carera como docente, traductor y autor, Correa ta activo den examencommissie y den e Festival di Buki di Mucha organisa pa [[Biblioteca Nacional Aruba]]. 

E ta mama di [[Misha Raymond]], parlamentario pa e partido RAIZ y sicologo. 

== Distincion ==
Correa ta ricibi e [[Tapushi Literario|Tapushi di Oro]] na 2006. Na 2019 e ta wordo condecora como Caballero (Ridder) den [[Orden di Oranje-Nassau]]<ref>{{citeer web|url=https://www.gobierno.aw/actualidad/noticia_47171/item/condecoracion-real-2019_42271.html|titel=Condecoracion real 2019|werk=Gobierno di Aruba|datum=2019-05-29|bezochtdatum=2022-03-20}}</ref>  

== Obranan ==
* ''Elefina Elefante'' (1978)
* ''Mosa’s eiland'' (1984)
* ''Un chispa di Tempo'' (1997) 
* ''Un nomber pa e Prinses'' (2000)
* ''Festimucha'' (2001) 
* ''Compa Nanzi'' (2002)
* ''Domi di den mondi'' (2003), Festival di Buki di Mucha 
* ''Drumi Dushi'' (2004)
* ''Manuel'' (2008)
* ''Doño di curpa'' (2010)
* ''Pepe Picuda y Didi Djindja'' (2011)
* ''Mi stima mi mes'' (2014)
* ''Christmas without ayaca'' (2015)
* ''Den Kibra di madruga'' (2017)
* ''Drama Real'' (2022)

== Mira mas ==
* [[Literatura hubenil karibense di Reino Hulandes]]

== Link externo ==
* [https://www.bibliotecanacional.aw/pages/desiree-correa/ Desiree Correa, BNA]

{{Appendix}}

{{DEFAULTSORT:Correa, Desiree}}

[[Category:Hende]]
[[Category:Eskritor]]
[[Category:Aruba]]
