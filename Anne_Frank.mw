[[File:Anne Frank M01.JPG|thumb|right|Anne Frank]]
'''Annelies Marie''' "'''Ane'''" '''Frank'''; 12 di June 1929 na [[Frankfurt am Main]] – kuminsamentu di Mart 1945 na [[Bergen Belsen]]) ta un di e hudiunan mas renombra i diskutí na mundu ku a pasa den e holocausto. Atmira pa e kalidat di su skibimentu su diario a bira un di e bukinan mas lesa na mundu anto e basis ta hopi cine.

Nanse na e suidat di Frankfurt am Main na [[Alemania]], e la biba mayoria di su bida na [[Amsterdam]] na [[Hulanda]]. Pero na nationalidat e tabata konsidera Aleman te ku 1941, ora e la perde su nationalidat dor di leinan antisemetiko di [[Nazi Alemania]]. E la haña fama pa medio di su [[E Kas Patras|diario]] ku ta dokumenta su eksperiensianan skondiendo durante e okupasion Aleman di Hulanda durante e [[Segunda Guera Mundial]]

E famia Frank a muda di Alemania pa Hulanda na aña 1933, e mesun aña ku e partido Nazi a haña poder na Alemania. Pa kuminsamentu di 1940 nan tabata pega na Hulanda dor di e okupasion Aleman. Ora persikushon aleman a eskala na July 1942, e famia a bai skonde den un kamber skondi patras di e oficina di tata Otto Frank. Despues di dos aña e grupo a keda gara e a wordu hiba na kamp di konsentrashon. Anne anto su ruman, Margot a wordu hiba na kamp di konsentrashon Bergen-Belsen kaminda nan dos a muri di thypus na Maart 1945.

Su tata Otto, e uniko sobriviviente a haña e diario warda i a publik'e na 1947 na Hulandes.

[[Category:Hendenan]]
[[Category:Historia]]
