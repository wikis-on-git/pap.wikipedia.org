[{Variante|c}}
{{Infobox persona}}
[[File:AnneFrankSchoolPhoto.jpg|thumb|Anne Frank (1940)]]
'''Annelies Marie (Anne) Frank''' (n. [[12 di yüni]] [[1929]] na [[Frankfurt|Frankfurt am Main]] – f. kuminsamentu di mart [[1945]] na [[Bergen Belsen]]) ta un di e [[Hudaismo|hudiunan]] mas renombrá i diskutí na mundu ku a pasa den e [[holokousto]]. Atmirá pa e kalidat di su skibimentu, su diario a bira un di e bukinan mas lesa na mundu i e base pa varios pelíkula.

Anne Frank a nase na e suidat di Frankfurt am Main na [[Alemania]], e la biba mayoria di su bida na [[Amsterdam]] na [[Hulanda]]. na nationalidat e tabata konsiderá [[Alemania|aleman]] te ku 1941, ora el a pèrdè su nationalidat dor di leinan antisemítiko di [[Nazi Alemania]]. E la haña fama pa medio di su [[E Kas Patras|diario]] ku ta dokumentá su eksperiensianan skondiendo durante e okupashon aleman di Hulanda durante e [[Di Dos Guera Mundial|di dos Guera Mundial]].

E famia Frank a muda di Alemania pa Hulanda na aña 1933, e mesun aña ku e partido Nazi a haña poder na Alemania. Pa kuminsamentu di 1940 nan tabata pega na Hulanda dor di e okupashon aleman. Ora persikushon aleman a eskalá na yüli 1942, e famia a bai skonde den un kamber skondí patras di e ofisina di tata Otto Frank. Despues di dos aña e grupo a keda gará. Anne i su ruman, Margot a wòrdu hiba na kampamentu di konsentrashon Bergen-Belsen kaminda nan dos a muri di [[tífùs]] na mart 1945.

Su tata Otto, e úniko sobriviviente a haña e diario wardá i a publik'e na 1947 na [[hulandes]].

{{DEFAULTSORT:Frank, Anne}}
[[Category:Hende]]
[[Category:Historia]]
