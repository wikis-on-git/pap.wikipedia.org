{{Variante}}

{{Infopais
|nomber_nativo = ''Kòrsou''
|nomber_propio = Curaçao
|nomber_komun = Kòrsou
|imagen_bandera = Flag of Curaçao.svg
|imagen_mapa = Curacao_Location.png
|imagen_wapen = Curacao wapen.svg
|himno_nashonal = [[Himno di Kòrsou]]
|kapital = [[Willemstad]]
|stat_mas_grandi = [[Willemstad]]
|idiomanan_ofisial = [[Idioma hulandes|Hulandes]], [[Papiamentu]] desde 2007
|forma_di_gobernashon = [[Demokrasia]] [[Sistema parlamentario|parlamentario]]<br />[[Monarkia konstitushonal]]
|titulonan_kabesantenan = <br />- [[Monarkia hulandes|Reina]]<br />- [[Gobernador]]<br />- [[Promé Minister di Antias Hulandes|Promé Minister]]
|nombernan_kabesantenan = [[Beatrix di Hulanda|Beatrix]]<br />[[Frits Goedgedrag]]<br />[[Stanley Betrian]]
|tipo_di_soberania = [[Teritorio]] di [[Antias Hulandes]]
|eventonan_di_fundashon = [[Statuut pa e Reino di Hulanda|Statuut]]
|fechanan_di_fundashon = <br />[[15 desèmber]] [[1954]]
|area = 444 km2
|rango_area = n/a
|persentahe_awa = n/a
|pop_aproksima = 173.400
|pop_segun_senso =
|rango_populashon = n/a
|ana_kalkulashon_di_pop = 2006
|ana_di_senso =
|densidat_pop = 391
|rango_densidat_pop = n/a
|moneda = Florin (Gulden)
|kodigo_moneda = ANG
|zona_di_tempu =
|utc_offset = -4
|kodigo_tld = .cw
|kodigo_pa_yama = 5999
|nota = 
}}

'''Curaçao''' (òf '''Kòrsou''', '''Corsou''') ta un [[isla]] i un pais den [[Reino Hulandes]] den parti zùit di [[Laman Karibe|Karibe]] for di e kosta di [[Venezuela]].  E isla ta esun mas grandi i mas populá di e tres [[islanan ABC]] (ta para pa [[Aruba]], [[Boneiru]]. Kòrsou su kapital ta [[Willemstad]]. Kòrsou a haña su Status Aparte hunto ku Sint Maarten, riba 10 di oktober 2010. E resto di isla ku ta Boneiru, Saba i St Eustatius ta munisipio di Hulanda, asina yama isla-BES.

Kòrsou tin un area di 444 km2 (171 mia²). Den e senso di Antias Hulandes di 2001, e populashon tabata 130.627 habitante, lokual ta nifiká un densidat di populashon di 294 habitante pa kilometer kuadrá. Den 2004 e populashon tabata aproksimadamente 133.644 habitante.


== Geografia ==
Kòrsou ta konosí pa su [[ref di koral]] ku ta hasi e un lugá ekselente pa '[[Sambuyamentu|sambuyá]]'. E lamannan na parti zùit tin hopi lugá popular pa sambuyá. Un karakterístika eksepkional di Kòrsou ta ku e bòm di laman ta kai hundu den algun shen pia (menos ku shen meter) for di kosta, anto por yega e ref fasilmente sin boto. Nan sa yama e kaminda unda e bòm di laman ta bira hundu e "blue edge" na ingles. Laman fuerte i falta di laman santu ta hasi e kosta nort di Kòrsou peligroso pa landa i sambuyá, pero sambuyádónan avansá sa bai ku boto si kondishonnan permití. E kosta zùit ta hopi differente i ta ofresé awa remarkablemente kalmo. E kosta di Kòrsou tin yen bahia i boka, hopi di nan bon pa ankramentu. Orkan no sa pasa riba Kòrsou i e tin un klima semi-árido, manera savana. Kòrsou su flora ta otro for di vegetashon típiko di isla tropikal i e ta mas manera esei di parti zùit-ost di Merka. Varios forma di [[datu]], mata ku sumpiña i mata ku ta keda bèrdè henter aña ta prevalente. E punto mas haltu di Kòrsou ta e [[Seru Kristòfel]] na 375 meter, na parti nort-wèst di e isla. Esaki ta den e parke reservá, Curaçao Christoffelpark, ku por eksplora ku outo, baiskel, kabai òf na pia. Tin differente ruta ku por sigui. Kòrsou tin hopi kaminda ku bo por 'hike' òf kana. Tin e saliñanan, unda [[flamingo]] ta bai pa sosegá i kome i 25 kilometer zùit-ost di Kòrsou tin e isla chikitu [[Klein Curaçao]].

[[File:Curacao.jpg|thumb|Kòrsou]]

== Historia ==
[[File:curacao_rooi_katootje.jpg|thumb|Groot Davelaar]]

E habitantenan original di Kòrsou tabata e indígenonan [[Aruaka]]. E promé [[Europa|europeanonan]] ku a mira e isla tabata miembronan di un ekspedishon spañó, bou di [[Alonso de Ojeda]] den aña [[1499]]. E [[Spaña|spañónan]] a desimá e Aruakanan. E [[Hulanda|hulandesnan]] a okupá e isla na aña [[1634]]. E [[West-Indische Compagnie]] (WIC) a establesé Willemstad riba kantu di Schottegat. Promé, kolonista a ignorá Kòrsou pasombra e tabata falta hopi kos ku tabata interesá nan, manera depósitonan di [[oro]]. Sinembargo, e [[haf natural]] di Willemstad a proba di ta un lugá ideal pa hasi negoshi. [[komersio]] i [[transportashon di karaga riba barco]] a bira e aktividadnan ekonómiko mas importante di Kòrsou, asina Kòrsou a bin hunga un ròl importante den un di e nètwèrknan internashonal di negoshi mas kompliká den historia: e [[negoshi di katibu atlántiko]]. E [[West-Indische Compagnie|WIC]] a hasi Kòrsou un centro pa negoshi di katibu na aña [[1662]]. <ref> "Historia di Kòrsou" - Sitio offishal di Gobiernu di Kòrsou. </ref> Komersiantenan hulandes a trese [[katibu]] for di [[Afrika]] na lugánan yamá [[Asiento]]. Di ei nan a bende e katibunan i a hiba nan via barku na varios destinakion na Sur Amérika i den karibe. Gran kantidad di katibu tabata bendí akinan durante e periodo mas prosperoso di e negoshi. Mas despues e inglesnan i e fransesnan a okupá e isla pa un periodo kòrtiku. contribuyendo na e meskla di idiomanan riba e isla. E hulandeses a abolí [[sklabitut]] na aña [[1863]]. Kòrsou su arkitektura ta un meskla di varios estilo kolonial hulandes i spañó. E varios otro edifisionan históriko den i rònt di Willemstad a logra buta e stat riba [[UNESCO]] su lista di [[herensia mundial]]. E isla ta yen di landhùis i kas di palo di maishi, hopi di nan tabata restorá i hende por bishita nan. Despues di abolicion di [[sklabitut]] a bin un temporada di difikultat ekonómiko, ku a pone hopi hende di Kòrsou bai biba afó, manera [[Cuba]] unda nan a traha riba plantashi di suku.

Ora a deskubrí zeta na Venezuela na aña [[1914]], e suerte di Kòrsou a kambia drástikamente. [[Royal Dutch Shell]] (promé ku esei: Koninklijke/Shell Groep) i e gobièrnu hulandes a traha un refineria ekstensivo riba e sitio bieu di Asiento, unda a bende katibu antes, ku a trese hopi trabou pa un gran parti di e populashon di e isla, i a pone ku hopi hende djafó a bin biba akinan pa haña trabou tambe. Kòrsou tabata e lugá ideal pa e refineria pasombra e tabata leu for di e desorden sosial i sivil di gran parti di Sur Amérika, pero basta serka di e depositonan di zeta di e [[Bahia di Maracaibo]]. Tambe e tin un ekselente haf natural ku por akomodá [[tanker]] grandi. E kompania a trese un pida rikesa na e isla. Hopi kas tabata trahá i Willemstad a haña un enfrastruktura ekstensivo. Sinembargo, despues di tempu a bin differensianan grandi entre gruponan soshal di Kòrsou. Disatisfakshon i tension entre gruponan soshal a resultá na protestanan grandi riba [[30 mei]], [[1969]]. E desorden sivil a kousa un [[movementu sosial]] ku a pone ku e populashon lokal a haña mas influenza den e proseso polítiko. Turismo tambe a desaroyá i ku ''winst belasting'' abou, hopi kompania por a establesé nan mes akinan pa evitá reglanan rigoroso di otro pais. Den añanan 1980 Royal Shell a bende e refineria i aworaki [[PDVSA]] ta hür e serka gobièrnu di Kòrsou. E ultimo añanan aki Kòrsou ta purbando di kapitalisá riba su historia i herensia úniko pa turismo sigui ekspandé.
[[File:Punda_otrabanda.jpg|thumb|Willemstad|center|700px]]

== Poblashon ==
Debe na  su historia, e isla awor ta yen di varios grupo étnico. Kòrsou awor ta parse di ta e ehèmplo ideal di [[multikulturalidat]]. Habitantenan di Kòrsou ta diverso i hopi biaha di varios orígen. Gran parti di e populashon ta afro-karibense. Esaki ta inkluí hende multi-rasial ku ta identificá nan mes como afro-caribeño. Tambe tin menoridatnan di [[hende hulandes]], [[ost asiatiko]], [[Hende portugues|portugues]] i di [[Levant]]. Ainda mas, tin tambe varios imigrantenan resien di paisnan serca di Kòrsou, notablemente di [[Suriname]], [[Haiti]], [[Karibe anglofóniko]] i [[Colombia]]. Den último añanan e cantidad di pensionado hulandes a subi drásticamente.

== Polítika ==
Kòrsou a haña un gobièrnu limità di su mes riba [[1 yanüari]], [[1954]]. Apesar di esaki, hopi hende no a partisipá den e proseso polítiko te ku despues di e movementunan sosial den e último añanan '60. Den e añanan [[2000]] e estado polítiko di e isla tabata bou di diskushon atrobe, lokual ta trata e otro islanan di Antias Hulandes, tratando e relashon ku Hulanda i entre e islanan di Antias. Den un referèndum tené riba [[8 aprel]] [[2005]], huntu ku [[Sint Maarten]], residentenan a vota pa status aparte pafo di Antias Hulandes, manera [[Aruba]], ningando e opshonnan pa independensia kompletu, birando parti di Hulanda, òf keda manera e ta. Dia 10 di òktober 2010 Kòrsou ta bira pais outónomo den [[Reino Hulandes]]. E [[ministerionan di pais Kòrsou]] ta nuebe na tur.

== Ekonomia ==
E industrianan mas importante di e isla ta inkluè [[Refineria di zeta|refinashon di zeta]], [[turismo]] i "[[offshore banking]]"esta servisio finansiero internacional. Transportashon di carga riba barko i otro aktividad conectá ku e haf di Willemstad tambe ta hasi un contribucion grandi na e economia.

== Idioma ==
Te ku awe hende sa debatí e orígen di e nòmber Curaçao, pero un splicashon ta ku e ta derivá di e palabra [[Idioma portugues|portugues]] pa 'kurason', lokual ta "coração". Sigun Joubert i van Buurt, e nòmber Kòrsou ta originá serka e kaiketionan, kende tabata ser referí den relatonan [[Idioma spaño|spañó]] manera "Indios Curaçaos". Esei ta signifiká ku kisas e poblashon aki tabata yama su mes asina. Awendia hende di otro pais sa asosiá e nòmber Curaçao ku un tipo di blou, i sa huza e como un athetivo, pasó di e [[likùr]] blou skur yamá "[[Curacao likeur|Blue Curaçao]]".

E idiomanan mas papiá na Kòrsou ta [[papiamentu]], [[Idioma hulandes|hulandes]], [[Idioma spaño|spañó]] i [[Idioma ingles|ingles]]. Papiamentu ta e idioma nativo di mayoria habitante, ku hulandes, hulandes como e idiomana ofisial. Hopi papiá ta e idiomanan hulandes, ingles i spañó i ta e idiomanan nativo di basta minoridat grandi. Hulandes tabata e idioma di instrushon na skolnan for di tempu kolonial. Sinembargo, tabata tin hopi debate resien trantado e asuntu di huza papiamentu na eskol, pero tin un skol básiko i un skol di ensenansa avansa ku si ta huza papiamentu komo idioma di instrukshon kual ta kolegio Erasmo na suffisant i SKAI Erasmo (SKol Avansa Integra)

== Religion ==
Segun e senso di 2001, mayoria habitante di Kòrsou ta [[Misa Katóliko|katóliko]] (85%). Otro denominashon ta [[protestant]], [[adventista]] i [[metodista]]. Banda di e denominashonnan ofisial [[Kristianismo|kristian]], tin habitante ku sa partisipá den religion di Montamentu, brua i kustumber afrikano similar na [[Voodoo]] i [[Santeria]]. Manera otro lugá den Latino Amerika, e misa [[Pentekostal]] ta birando mas popular. Tin hende [[Islam|Mòslim]] i [[Hinduismo|hindú]] ta practica na Kòrsou tambe. Maské ta poco hende, kurasoleñonan [[hudiu]] tabatin un impakto signifikante riba historia. Kòrsou tin e kongregashon hudiu mas bieu ku ahinda ta aktivo den hinter Amérika - for di [[1651]] - i e [[snoa]] mas bieu di hinter Amérika ku ahinda ta huzá for di [[1730]].

== Edukashon ==
Educashon na Kòrsou, como otro lugá den Antias, ta bon segun norma regional.
E universidadnan prinsipal ta:
* [[UNA]] (Universiteit van de Nederlandse Antillen)
* [[St. Martinus University]]
* [[UDC]] (The University of the Dutch Caribbean)

== Bandera ==
[[File:Flag of Curaçao.svg|thumb|right|200px|Bandera di Kòrsou]]
E [[bandera di Kòrsou]] ta azul ku un strepi hel parti abou i dos strea blanco ku sinco punta na e parti arriba. E azul ta simbolisá laman i shelu (parti abou i ariba, respectivamente), partí pa un strepi hel ku ta representá e solo. E dos estreanan ta representá Kòrsou i Klein Kòrsou, pero tambe 'amor i felisidad'. E sinku puntanan riba cada strea ta simbolisá e sinco kontinentenan for di kual Kòrsou su hendenan a bin.

E strepinan horizontal tin un proporshon di 5:1:2. E streanan tin diameter di 1/6 i 2/9 di e haltura di e bandera. E centro di e estrea mas chikitu ta 1/6 di e haltura, for di e rant ariba i di man robes, i e sentro di esun mas grandi ta 1/3 for di e rant ariba i di man robes. E azul ta [[Pantone]] 280, i e hel ta Pantone 102.

== Transporte ==
Kòrsou tin un aeropuerto nashonal esei ta [[Aeropuerto Hato]].


== Linknan eksterno ==
* [http://www.curacao.com/ Sitio ofisial di Kòrsou]
* [http://www.gov.an/ www.gov.an] - Portal ofisial di e gobièrnu di Antias Hulandes
* [http://www.curacao-gov.an/ Curacao-gov.an] - Sitio ofisial di gobièrnu di Kòrsou
* [http://www.ctb.an/ Curacao Tourism Board] Sentro di turismo di Kòrsou
* [http://www.chata.org/ Curaçao Hospitality And Tourism Association] - Informashon riba Kòrsou su hospitalidat i industria di turismo

* [http://www.experiencecuracao.com/ Experience Curacao] Sitio ofisial di e Curaçao Hotel Association

==Referensianan==
{{reflist}}

{{Antias Hulandes}}

[[Category:Kòrsou]]
[[Category:Reino Hulandes]]

[[af:Curaçao]]
[[als:Curaçao]]
[[an:Curaçao]]
[[ar:كوراساو]]
[[be:Востраў Кюрасаа]]
[[bg:Кюрасао]]
[[br:Kòrsou]]
[[ca:Curaçao]]
[[cs:Curaçao]]
[[cy:Curaçao]]
[[da:Curaçao]]
[[de:Curaçao]]
[[el:Κουρασάο]]
[[en:Curaçao]]
[[eo:Curaçao]]
[[es:Curazao]]
[[et:Curaçao]]
[[eu:Curaçao]]
[[fa:کوراسائو]]
[[fi:Curaçao]]
[[fo:Curaçao]]
[[fr:Curaçao]]
[[frr:Curacao]]
[[fy:Kurasau]]
[[gl:Curaçao]]
[[he:קוראסאו]]
[[hif:Curaçao]]
[[hr:Curaçao]]
[[hu:Curaçao]]
[[id:Curaçao]]
[[ilo:Curaçao]]
[[it:Curaçao]]
[[ja:キュラソー島]]
[[jv:Curaçao]]
[[ka:კიურასაო]]
[[ko:퀴라소]]
[[la:Insula Curacensis]]
[[lad:Kurasao]]
[[lb:Curaçao]]
[[li:Curaçao]]
[[lmo:Curaçao]]
[[lt:Kiurasao]]
[[lv:Kirasao]]
[[mk:Курасао]]
[[mr:कुरसावो]]
[[ms:Curaçao]]
[[mt:Curaçao]]
[[nds-nl:Kurasou]]
[[nl:Curaçao]]
[[nn:Curaçao]]
[[no:Curaçao]]
[[oc:Curaçao]]
[[os:Кюрасао]]
[[pa:ਕੁਰਾਸਾਓ]]
[[pl:Curaçao (terytorium)]]
[[pms:Curaçao]]
[[pnb:کراساؤ]]
[[pt:Curaçao]]
[[ro:Curaçao]]
[[ru:Кюрасао]]
[[sh:Kurasao]]
[[simple:Curaçao]]
[[sk:Curaçao]]
[[sr:Курасао]]
[[srn:Korsow]]
[[su:Kuraso]]
[[sv:Curaçao]]
[[ta:குராசோ]]
[[th:คูราเซา]]
[[tl:Curaçao]]
[[tr:Curaçao]]
[[uk:Кюрасао]]
[[ur:کیوراساؤ]]
[[vi:Curaçao]]
[[war:Curaçao]]
[[yo:Curaçao]]
[[zh:库拉索]]
[[zh-yue:庫拉索島]]
