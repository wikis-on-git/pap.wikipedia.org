{| style =" "margin-left:" 0.5em;" border="1" cellpadding="2" cellspacing="0" align="right" width="260px"
|+ <font size="+1">'''Curaçao - Kòrsou'''</font>
|-
| style="background:#efefef;" align="center" colspan=2 |
{| border="0" cellpadding="2" cellspacing="0"
|-
| align="center" width="140px" | [[Image:Flag of Curaçao.svg|125px|Bandera di Kòrsou]]
| align="center" width="140px" | [[Image:Wapen_curacao.jpg|100px]]
|-
|}
|-
| align="center" colspan=2 | <font size="-1">''Himno Nashonal: [[Himno_di_Kòrsou|Himno di Kòrsou]]''</font>
|-
| align="center" colspan=2 | [[Image:Curacao_Location.png|Lokashon di Kòrsou]]
|-
| [[Idioma ofisial]] || [[Idioma hulandes|Hulandes]] (Ofisial), [[Papiamentu]]
|-
| [[Estado politiko]] || País outonomo den [[Reino di Hulanda]]
|-
| [[Kapital]] || [[Willemstad, Antias Hulandes|Willemstad]]
|-
| [[Monarkia hulandes|Reina]]      
| [[Beatrix di Hulanda|Beatrix]]
|-
| [[Gobernador]] || [[Frits Goedgedrag]]
|-
| [[Minister President di Antias Hulandes|Minister President]]
| [[Etienne Ys]]
|-
| [[Area]]<br />&nbsp;- Total <br />&nbsp;- % awa
| (No klasifiká)<br /> 444 km&sup2; <br /> Negligibel               
|-
| [[Populashon]]
&nbsp;- Total 
<br />&nbsp;- [[Densidat di populashon|Densidat]]
|
<br /> 173.400 (2006)  
<br /> 391/km&sup2; 
|-
| [[Moneda]] || Florin [[Florin Antiano|(ANG)]]
|-
| [[Zona di tempu]]  
| [[Tempu Universal Koordiná|UTC]] -4 
|-
| [[Top-level domain|TLD di Internet]] || [[.an]]
|-
| [[Lista di kódigo pa yama|Kódigo pa yama]]
| +599-9
|}

'''Curaçao''' (òf '''Kòrsou''') ta un [[isla]] den parti zùit di [[Laman Karibe|Karibe]] for di e kosta di [[Venezuela]].  E isla ta esun mas grandi i mas populá di e tres [[islanan ABC]] (ta para pa [[Aruba]], [[Bonaire]], i Curaçao) i ta parti di [[Antias Hulandes]], un parti outonomo di e [[Reino di Hulanda]]. Kòrsou su kapital ta [[Willemstad, Antias Hulandes|Willemstad]]. 

Kòrsou tin un area di 444 kilometer kuadrá (171 mia²). Den e senso di Antias Hulandes di 2001, e populashon tabata 130.627 habitante, lokual ta nifiká un densidat di populashon di 294 habitante pa kilometer kuadrá. Den 2004 e populashon tabata aproksimadamente 133.644 habitante.

==Geografia==
Kòrsou ta konosí pa su [[ref di koral]] ku ta hasi e un lugá ekselente pa '[[Scuba|scuba diving]]'. E lamannan na parti zùit tin hopi lugá popular pa dùik. Un karakterístika eksepshonal di Kòrsou ta ku e bòm di laman ta kai hundu den algun shen pia (menos ku shen meter) for di kosta, anto por yega e ref fasilmente sin boto. Nan sa yama e kaminda unda e bòm di laman ta bira hundu e "blue edge" na ingles. Laman fuerte i falta di laman ta hasi e kosta nort di Kòrsou peligroso pa landa i dùik, pero dùikdonan avansá sa bai ku boto si kondishonnan permití. E kosta zùit ta hopi diferente i ta ofresé awa remarkablemente kalmo. E kosta di Kòrsou tin yen bahia i boka, hopi di nan bon pa ankramentu. Orkan no sa pasa riba Kòrsou i e tin un klimá semi-árido, manera savana. Kòrsou su flora ta otro for di vegetashon típiko di isla tropikal i e ta mas manera esei di parti zùit-ost di Merka. Varios forma di [[kaktus]], mata ku sumpiña i mata ku ta keda berde henter aña ta prevalente. E punto mas haltu di Kòrsou ta e [[Seru Kristòfel]] na 375 meter, na parti nort-wèst di e isla. Esaki ta den e parke reservá, Curaçao Christoffelpark, ku por eksplora ku outo, baiskel, kabai òf na pia. Tin diferente ruta ku por sigui. Kòrsou tin hopi kaminda ku bo por 'hike' òf kana. Tin e saliñanan, unda [[flamingo]] ta bai pa sosegá i kome i 25 kilometer zùit-ost di Kòrsou tin e isla chikitu [[Klein Curaçao]].

==Historia==
[[image:curacao_rooi_katootje.jpg|thumb|Groot Davelaar]]

E habitantenan original di Kòrsou tabata e indjannan [[Aruaka]]. E promé [[Europa|europeanonan]] ku a mira e isla tabata miembronan di un ekspedishon spañó, bou di [[Alonso de Ojeda]] den aña [[1499]]. E [[Spaña|spañónan]] a desimá e Aruakanan. E [[Hulanda|hulandesnan]] a okupá e isla na aña [[1634]]. E [[West-Indische Compagnie]] (WIC) a establesé Willemstad riba kantu di Schottegat. Promé, kolonista a ignorá Kòrsou pasombra e tabata falta hopi kos ku tabata interesá nan, manera depósitonan di [[oro]]. Sinembargo, e [[haf natural]] di Willemstad a proba di ta un lugá ideal pa hasi negoshi. [[Komersio]] i [[transportashon di karaga riba barku]] a bira e aktividatnan ekonómiko mas importante di Kòrsou, asina Kòrsou a bin hunga un ròl importante den un di e nètwèrknan internashonal di negoshi mas kompliká den historia: e [[negoshi di katibu atlantiko]]. E [[West-Indische Compagnie|WIC]] a hasi Kòrsou un sentro pa negoshi di katibu na aña [[1662]]. Komersiantenan hulandes a trese [[katibu]] for di [[Afrika]] na lugánan yamá [[Asiento]]. Di ei nan a bende e katibunan i a hiba nan via barku na varios destinashon na Sur Amerika i den Karibe. Gran kantidat di katibu tabata bendí akinan durante e periodo mas prosperoso di e negoshi. Mas despues e inglesnan i e fransesnan a okupá e isla pa un periodo kortiku, kontribuyendo na e meskla di idiomanan riba e isla. E hulandesnan a abolí [[sklabitud]] na aña [[1863]]. Kòrsou su arkitektura ta un meskla di varios estilo kolonial hulandes i spañó. E varios otro edifisionan históriko den i rònt di Willemstad a logra buta e stat riba [[UNESCO]] su lista di [[herensia mundial]]. E isla ta yen di landhùis i kas di palu di maishi, hopi di nan tabata restorá i hende por bishita nan. Despues di abolishon di [[sklabitud]] a bin un temporada di difikultat ekonómiko, ku a pone hopi hende di Kòrsou bai biba afó, manera [[Cuba]] unda nan a traha riba plantashi di suku.

Ora a deskubrí zeta na Venezuela na aña [[1914]], e suerte di Kòrsou a kambia drastikamente. [[Royal Dutch Shell]] (prome ku esei: Koninklijke/Shell Groep) i e gobièrnu hulandes a traha un refineria ekstensivo riba e sitio bieu di Asiento, unda a bende katibu antes, ku a dus trese hopi trabou pa un gran parti di e populashon di e isla, i a pone ku hopi hende djafó a bin biba akinan pa haña trabou tambe. Kòrsou tabata e lugá ideal pa e refineria pasombra e tabata leu for di e desòrden sosial i sivil di gran parti di Sur Amerika, pero basta serka di e depositonan di zeta di e [[Bahia di Maracaibo]]. Tambe e tin un ekselente haf natural ku por akomodá [[tanker]] grandi. E kompania a trese un pida rikesa na e isla. Hopi kas tabata trahá i Willemstad a haña un infrastruktura ekstensivo. Sinembargo, despues di tempu a bin diferensianan grandi entre gruponan sosial di Kòrsou. Disatisfakshon i tenshon entre gruponan sosial a resulta na protestanan grandi riba [[30 mei]], [[1969]]. E desòrden sivil a kousa un [[movimentu sosial]] ku a pone ku e populashon lokal a haña mas influensha den e proseso polítiko. Turismo tambe a desaroya i ku ''winst belasting'' abou, hopi kompania por a establese nan mes akinan pa evitá reglanan rigoroso di otro pais. Den añanan 1980 Royal Shell a bende e refinaria i aworaki [[PDVSA]] ta hür e serka gobièrnu di Kòrsou. E ultimo añanan aki Kòrsou ta purbando di kapitalisá riba su historia i herensia úniko pa turismo sigui ekspandé.
[[Image:Punda_otrabanda.jpg|thumb|Willemstad|center|700px]]

==Populashon==
Pasó di su historia, e isla awor ta yen di varios grupo étniko. Kòrsou awor ta parse di ta e ehèmpel ideal di [[multikulturalidat]]. Habitantenan di Kòrsou ta diverso i hopi biaha di varios orígen. E mayoridat di e populashon ta afro-karibense. Esaki ta inkluí hende multi-rasial ku ta identifiká nan mes komo afro-karibense. Tambe tin menoridatnan di hende [[Hende hulandes|hulandes]], [[ost asiatiko]], [[Hende portugues|portugues]] i di [[Levant]]. Ahinda mas, tin tambe varios imigrantenan resien di paísnan serka di Kòrsou, notablemente di [[Repúblika Dominikano]], [[Haiti]], [[Karibe anglofóniko]] i [[Colombia]]. Den último añanan e kantidat di penshonado hulandes a subi drástikamente.

==Polítika==
Kòrsou a haña un gobièrnu limità di su mes riba [[1 yanüari]], [[1954]]. Apesar di esaki, hopi hende no a partisipá den e proseso polítiko te ku despues di e movimentunan sosial den e último añanan '60. Den e añanan [[2000]] e estado polítiko di e isla tabata bou di diskushon atrobe, lokual ta trata e otro islanan di Antias Hulandes, tratando e relashon ku Hulanda i entre e islanan di Antias. Den un referéndum tené riba [[8 aprel]] [[2005]], huntu ku [[Sint Eustatius]], residentenan a vota pa status aparte pafo di Antias Hulandes, manera [[Aruba]], ningando e opshonnan pa independensia kompletu, birando parti di Hulanda, òf keda manera e ta.

==Ekonomia==
E industrianan mas importante di e isla ta inkluí [[Refineria di zeta|refinashon di zeta]], [[turismo]] i "[[offshore banking]]". Transportashon di karga riba barku i otro aktividat konektá ku e haf di Willemstad tambe ta hasi un kontribushon grandi na e ekonomia.

==Idioma==
Te ku awe hende sa debatí e orígen di e nòmber Curaçao, pero un splikashon ta ku e ta derivá di e palabra [[Idioma portugues|portugues]] pa 'kurason', lokual ta "coração". Awendia hende di otro pais sa asosiá e nòmber Curaçao ku un tipo di blòu, i sa huza e komo un adhetivo, pasó di e [[likùr]] blòu skur yamá "[[Blue Curaçao]]".

E idiomanan mas papiá na Kòrsou ta [[papiamentu]], [[Idioma hulandes|hulandes]], [[Idioma spaño|spaño]] i [[Idioma ingles|ingles]]. Papiamentu ta e idioma nativo di mayoria habitante, ku hulandes komo e idioma ofisial. Hopi papiá ta e idiomanan hulandes, ingles i spaño i ta e idiomanan nativo di basta minoridat grandi. Hulandes tabata e idioma di instrukshon na skolnan for di tempu kolonial. Sinembargo, tabata tin hopi debate resien trantado e asuntu di huza papiamentu na skol.

==Religion==
Segun e senso di 2001, mayoria habitante di Kòrsou ta [[katóliko]] (85%). Otro denominashon ta [[protestant]], [[adventista]] i [[metodista]]. Banda di e denominashonnan ofisial [[kristian]], tin habitante ku sa partisipá den kreensia religioso i kustumber afrikano similar na [[Voodoo]] i [[Santeria]]. Manera otro lugá den Latino Amerika, e misa [[Pentekostal]] ta birando mas popular. Tin hende [[mòslim]] i [[hindú]] ta praktika na Kòrsou tambe. Maské ta poko hende, hende [[hudiu]] tabata tin un impakto signifikante riba historia. Kòrsou tin e kongregashon hudiu mas bieu ku ahinda ta aktivo den hinter Amerika - for di [[1651]] - i e [[snoa]] mas bieu di hinter Amerika ku ahinda ta huzá for di [[1730]].

==Edukashon==
Edukashon na Kòrsou, komo otro lugá den Antias, ta bon segun norma regional.
E universidatnan prinsipal ta:
*UNA (Universiteit van de Nederlandse Antillen)
*St. Martinus University

==Bandera==
[[image:Flag of Curaçao.svg|thumb|right|200px|Bandera di Kòrsou]]
E [[bandera]] di Kòrsou ta blòu ku un strepi hel parti abou i dos strea blanku ku sinku punta na e parti ariba. E blòu ta simbolisá laman i shelu (parti abou i ariba, respektivamente), partí pa un strepi hel ku ta representá e solo. E dos streanan ta representá Kòrsou i Klein Kòrsou, pero tambe 'amor i felisidat'. E sinku puntanan riba kada strea ta simbolisá e sinku kontinentenan for di kual Kòrsou su hendenan a bin.

E strepinan horizontal tin un proporshon di 5:1:2. E streanan tin diameter di 1/6 i 2/9 di e haltura di e bandera. E sentro di e strea mas chikitu ta 1/6 di e haltura, for di e rant ariba i di man robes, i e sentro di esun mas grandi ta 1/3 for di e rant ariba i di man robes. E blòu ta [[Pantone]] 280, i e hel ta Pantone 102.

==Linknan eksterno==
*[http://www.curacao.com/ Sitio ofisial di Kòrsou]
*[http://www.gov.an/ www.gov.an] - Portal ofisial di e gobièrnu di Antias Hulandes
*[http://www.curacao-gov.an/ Curacao-gov.an] - Sitio ofisial di gobièrnu di Kòrsou
*[http://www.ctb.an/ Curacao Tourism Board] Sentro di turismo di Kòrsou
*[http://www.chata.org/ Curaçao Hospitality And Tourism Association] - Informashon riba Kòrsou su hospitalidat i industria di turismo
*[http://www.experiencecuracao.com/ Experience Curacao] Sitio ofisial di e Curaçao Hotel Association

[[bg:Кюрасао]]
[[ca:Curaçao]]
[[da:Curaçao]]
[[de:Curaçao]]
[[en:Curaçao]]
[[eo:Curaçao]]
[[es:Curazao]]
[[et:Curaçao]]
[[fi:Curaçao]]
[[fr:Curaçao]]
[[ja:キュラソー島]]
[[ko:쿠라사오 섬]]
[[nl:Curaçao]]
[[pl:Curaçao (wyspa)]]
[[pt:Curaçao]]
[[sv:Curaçao]]
[[tr:Kurasao]]
[[Category:Antias Hulandes]] [[Category:Kòrsou|*]]
