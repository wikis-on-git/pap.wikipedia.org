{{Variante}}
{{Infopais
|nomber_nativo = ''Kòrsou''
|nomber_propio = Kòrsou
|nomber_komun = Kòrsou
|imagen_bandera = Flag of Curaçao.svg
|imagen_mapa = Curacao in its region.svg
|imagen_wapen = Curacao wapen.svg
|himno_nashonal = [[Himno di Kòrsou]]
|kapital = [[Willemstad]]
|stat_mas_grandi = [[Willemstad]]
|idiomanan_ofisial = [[Papiamentu]] desde 2007, [[Idioma hulandes|Hulandes]], [[Ingles]]
|forma_di_gobernashon = [[Democracia parlamentario|Demokrasia parlamentario]]<br />[[Monarkia constitucional|Monarkia konstitushonal]]
|titulonan_kabesantenan = <br />- [[Monarkia hulandes|Rei]]<br />- [[Gobernador]]<br />- [[Promé minister]]
|nombernan_kabesantenan = [[Rei Willem-Alexander|Willem-Alexander]]<br />[[Lucille George-Wout]]<br />[[Eugene Rhuggenaath]]
|tipo_di_soberania = Pais den [[Reino Hulandes]]
|eventonan_di_fundashon = [[Statuut pa e Reino di Hulanda|Statuut]]
|fechanan_di_fundashon = <br />10 òktober 2010
|area = 444
|rango_area = n/a
|persentahe_awa = n/a
| pop_aproksima = 160,337 (CBSC 2017)
| ana_kalkulashon_di_pop = 2017
| rango_populashon = di 179
| densidat_pop = 361
| rango_densidat_pop = di 38
|pop_segun_senso =
|ana_di_senso =
|moneda = [[Florin Antiano]]
|kodigo_moneda = ANG
|zona_di_tempu =
|utc_offset = -4
|kodigo_tld = .cw
|kodigo_pa_yama = 5999
|nota = 
}}
'''Kòrsou''' (òf '''Curaçao''') ta un [[isla]] i un pais den [[Reino Hulandes]] den parti zùit di [[Laman Karibe|Karibe]] for di e kosta di [[Venezuela]].  E isla ta esun mas grandi i mas populá di e tres [[islanan ABC]] (ta para pa [[Aruba]], [[Boneiru]]). Kòrsou su kapital ta [[Willemstad]]. Kòrsou a haña su Status Aparte huntu ku Sint Maarten, riba 10 di òktober 2010. E sobrá di e islanan, ku ta Boneiru, Saba i St Eustatius ta munisipio di Hulanda, asina yamá islanan-BES.

Kòrsou tin un area di 444 km2 (171 mia²). Den e senso di Antias Hulandes di 2001, e poblashon tabata 130.627 habitante, lokual ta nifiká un densidat di poblashon di 294 habitante pa kilometer kuadrá. Den 2017 e poblashon tabata aproksimadamente 160.337 habitante.

== Geografía ==
Kòrsou ta konosí pa su [[ref di koral]] ku ta hasi'é un lugá ekselente pa '[[Sambuyamentu|sambuyá]]'. E lamannan na parti zùit tin hopi lugá popular pa sambuyá. Un karakterístika eksepshonal di Kòrsou ta ku e fondo di laman ta kai hundu den algun shen pia (menos ku shen meter) for di kosta, anto por yega e ref fasilmente sin boto. Nan sa yama e kaminda unda e fondo di laman ta bira hundu e "blue edge" na ingles. Laman fuerte y falta di laman santu ta hasi e kosta nort di Kòrsou peligroso pa landa i sambuyá, pero sambuyádónan avansá sa bai ku boto si kondishonnan permití. E kosta zùit ta hopi diferente y ta ofresé awa remarkabelmente trankil. E kosta di Kòrsou tin yen bahia y boka, hopi di nan bon pa ankramentu. Orkan no sa pasa riba Kòrsou y e tin un klima semi-árido, manera savana. Kòrsou su flora ta otro for di vegetashon típiko di isla tropikal y e ta mas manera esei di parti zùit-ost di Merka. Varios forma di [[datu]], mata ku sumpiña y mata ku ta keda bèrdè henter aña ta prevalente. E punto mas haltu di Kòrsou ta e [[Seru Kristòfel]] na 375 meter, na parti nort-wèst di e isla. Esaki ta den e parke reservá, [[Parke Nashonal di Sint Kristòfel]], ku por eksplora ku outo, baiskel, kabai òf na pia. Tin diferente ruta ku por sigui. Kòrsou tin hopi kaminda ku bo por marcha òf kana. Tin e [[saliña]]nan, unda [[flamingo]] ta bai pa sosegá y kome y 25 kilometer zùit-ost di Kòrsou tin e isla chikitu [[Klein Curacao]].

[[File:Curacao.jpg|thumb|Kòrsou]]

== Historia ==
[[File:curacao_rooi_katootje.jpg|thumb|Groot Davelaar]]

E habitantenan original di Kòrsou tabata e indígenanan [[Aruaka]]. 

E promé [[Oropa|europeonan]] ku a mira e isla tabata miembronan di un ekspedishon spañó, bou di [[Alonso de Ojeda]] den aña [[1499]]. 

E [[Spaña|spañónan]] a desimá e Aruakanan. E h[[Hulanda|ulandesnan]] a okupá e isla na aña [[1634]]. [[West-Indische Compagnie]] (WIC) a establesé Willemstad riba kantu di Schottegat. E promé, kolonista a ignorá Kòrsou pasombra e tabata falta hopi kos ku tabata interesá nan, manera depósitonan di [[oro]]. Sinembargo, e [[haf natural]] di Willemstad a proba di ta un lugá ideal pa hasi negoshi. [[Komersio]] i [[transportashon di karga riba barcu|transportashon di karga riba barku]] a bira e aktividadnan ekonómiko mas importante di Kòrsou, asina Kòrsou a bin hunga un ròl importante den un di e retnan internashonal di negoshi mas kompliká den historia: e [[negoshi di katibu atlántiko]].  [[West-Indische Compagnie|WIC]] a hasi Kòrsou un sentro pa negoshi di katibu na aña [[1662]]. <ref>"Historia di Kòrsou" - Sitio ofishal di Gobiernu di Kòrsou. </ref> Komersiantenan hulandes a trese [[katibu]] for di [[Afrika]] na un lugá yamá [[Asiento]] (den área di Refineria Isla). Dj'ei nan a bende e katibunan i a hiba nan via barku na varios destinashon den Sur-Amerika i den karibe. Gran kantidat di katibu tabata wòrdu bendé akinan durante e periodo mas prosperoso di e negoshi. Mas despues e inglesnan i e fransesnan a okupá e isla pa un periodo kòrtiku. Kontribuyendo na e meskla di idiomanan riba e isla. E hulandesnan a [[Emansipashon|abolí]] e sistema di [[sklabitut]] na aña [[1863]]. Kòrsou su arkitektura ta un meskla di varios estilo kolonial hulandes i spañó. E varios otro edifisionan históriko den i rònt di Willemstad a logra buta e siudat riba [[UNESCO]] su lista di [[herensia mundial]]. E isla ta yen di landhùis i kas di palu di maishi. Hopi di nan tabata restorá i hende por bishitá nan. Despues di abolishón di [[sklabitut]] a bin un temporada di difikultat ekonómiko, ku a pone hopi hende di Kòrsou bai biba afó, manera [[Cuba]] unda nan a traha riba plantashi di súku.

Ora a deskubrí zeta na Venezuela na aña [[1914]], e suerte di Kòrsou a kambia drástikamente. [[Royal Dutch Shell]] (promé ku esei: Koninklijke Shell Groep) i e gobièrnu hulandes a traha un refineria ekstensivo riba e sitio bieu di Asiento, unda a bende katibu antes, ku a trese hopi trabou pa un gran parti di e poblashon di e isla, i a pone ku hopi hende djafó a bin biba akinan pa haña trabou tambe. Kòrsou tabata e lugá ideal pa e refineria pasombra e tabata leu for di e desorden sosial i sivil di gran parti di Sur Amérika, pero basta serka di e depositonan di zeta di e [[Bahia di Maracaibo]]. Tambe e tin un ekselente haf natural ku por akomodá [[tanker]] grandi. E kompania a trese un pida rikesa na e isla. Hopi kas tabata trahá i Willemstad a haña un infrastruktura ekstensivo. Sinembargo, despues di tempu a bin differensianan grandi entre gruponan soshal di Kòrsou. Disatisfakshon y tension entre gruponan soshal a resultá na protestanan grandi riba [[Trinta di Mei|30 di mei]], [[1969]]. E desorden sivil a kousa un [[movementu sosial]] ku a pone ku e poblashon lokal a haña mas influenza den e proseso polítiko. Turismo tambe a desaroyá i ku ''winst belasting'' abou, hopi kompania por a establesé nan mes akinan pa evitá reglanan rigoroso di otro pais. Den añanan 1980 Royal Shell a bende e refineria i aworaki [[PDVSA]] ta hür e serka gobièrnu di Kòrsou. E ultimo añanan aki Kòrsou ta purbando di kapitalisá riba su historia i herensia úniko pa turismo sigui ekspandé.
[[File:Punda_otrabanda.jpg|thumb|Willemstad|center|700px]]

== Poblashon ==
Debi na  su historia, e isla awor ta yen di varios grupo étnico. Kòrsou awor ta parse di ta e ehèmpel ideal di [[multikulturalidat]]. Habitantenan di Kòrsou ta diverso i hopi biaha di varios orígen. Gran parti di e poblashon ta afro-karibense. Esaki ta inkluí hende multi-rasial ku ta identifiká nan mes como afro-caribeño. Tambe tin menoridatnan di [[hende hulandes]], [[ost asiatiko]], [[Hende portugues|portugues]] i di [[Levant]]. Ainda mas, tin tambe varios imigrantenan resien di paisnan serka di Kòrsou, notablemente di [[Suriname]], [[Haiti]], [[Karibe anglofóniko]], Republika Dominikano, [[Venezuela]] y [[Colombia]]. Den último añanan e kantidad di penshonado hulandes a subi drástikamente.

== Polítika ==
[[File:Opening der Staten op Curaçao 2019.jpg|thumb|left|Apertura seremonial di [[Parlamento di Kòrsou]] dia 30 di september [[2019]]]]

Kòrsou a haña un gobièrnu limità di su mes riba [[1 yanüari]], [[1954]]. Apesar di esaki, hopi hende no a partisipá den e proseso polítiko te ku despues di e movementunan sosial den e último añanan '60. Den e añanan [[2000]] e estado polítiko di e isla tabata bou di diskushon atrobe, lokual ta trata e otro islanan di Antias Hulandes, tratando e relashon ku Hulanda i entre e islanan di Antias. Den un referèndum tené riba [[8 aprel]] [[2005]], huntu ku [[Sint Maarten]], residentenan a vota pa status aparte pafo di Antias Hulandes, manera [[Aruba]], ningando e opshonnan pa independensia kompletu, birando parti di Hulanda, òf keda manera e ta. Dia 10 di òktober 2010 Kòrsou ta bira pais outónomo den [[Reino Hulandes]]. E [[ministerionan di pais Kòrsou]] ta nuebe na tur.

== Ekonomia ==
[[File:The_colorful_buildings_of_the_Handelskade_in_Willemstad,_Curaçao.jpg|thumb|Handelskade in Willemstad, Curaçao]]
E industrianan mas importante di e isla ta inklui [[Refineria di zeta|refinashon di zeta]], [[turismo]] i "[[offshore banking]]" esta servisio finansiero internashonal. Transportashon di karga riba barku i otro aktividad konektá ku e haf di Willemstad tambe ta hasi un kontribushon grandi na e ekonomia.

== Idioma ==
Te ku awe hende sa debatí e orígen di e nòmber Curaçao, pero un splicashon ta ku e ta derivá di e palabra [[Idioma portugues|portugues]] pa 'kurason', lokual ta "coração". Sigun Joubert i van Buurt<ref>Buurt, G. van., & Joubert, S. M. (1997). ''Stemmen uit het verleden: Indiaanse woorden in het Papiamentu''. Van Buurt Boek Producties.</ref>, e nòmber Kòrsou ta originá serka e kaiketionan, kende tabata ser referí den relatonan [[Idioma spaño|spañó]] manera "Indios Curaçaos". Esei ta signifiká ku kisas e poblashon aki tabata yama su mes asina. Awendia hende di otro pais sa asosiá e nòmber Curaçao ku un tipo di blou, i sa huza e como un athetivo, pasó di e [[likùr]] blou skur yamá "[[Curacao likeur|Blue Curaçao]]".

E idiomanan mas papiá na Kòrsou ta [[papiamentu]], [[Idioma hulandes|hulandes]], [[Idioma spaño|spañó]] i [[Idioma ingles|ingles]]. [[Papiamentu na Kórsou|Papiamentu]] ta e idioma nativo di mayoria habitante, ku hulandes, hulandes como e idiomana ofisial. Hopi papiá ta e idiomanan hulandes, ingles i spañó i ta e idiomanan nativo di basta minoridat grandi. Hulandes tabata e idioma di instrushon na skolnan for di tempu kolonial. Sinembargo, tabata tin hopi debate resien trantado e asuntu di huza papiamentu na eskol, pero tin un skol básiko i un skol di ensenansa avansa ku si ta huza papiamentu komo idioma di instrukshon kual ta kolegio Erasmo na suffisant i SKAI Erasmo (SKol Avansa Integra)

== Kultura ==
=== Atrakshonan ===
* Sentro historiko di Willemstad
* [[Koningin Emmabrug]]
* [[Koningin Julianabrug]]
* [[Curaçao Sea Aquarium]]
* Bario di [[Pietermaai]]
* [[Katedral di sumpiña]]
* Fabrika di [[Curacao likeur|Curaçao likor]]

== Religion ==
Segun e senso di 2001, mayoria habitante di Kòrsou ta [[Misa Katóliko|katóliko]] (85%). Otro denominashon ta [[protestant]], [[adventista]] i [[metodista]]. Banda di e denominashonnan ofisial [[Kristianismo|kristian]], tin habitante ku sa partisipá den religion di [[Montamentu]], brua i religionnan afrikano similar na [[:en:Haitian_Vodou|Voodoo]] haitiano, [[:en:Dominican_Vudú|21 divisiones]] di Repúblika Dominikano i [[:es:Santería|Santeria]]. Manera otro lugá den Latino Amerika, e misa [[Pentekostal]] ta birando mas popular. Tin hende [[Islam|Mòslim]] i [[Hinduismo|hindú]] ta praktiká na Kòrsou tambe. Maské ta poko hende, kurasoleñonan [[hudiu]] tabatin un impakto signifikante riba historia. Kòrsou tin e kongregashon hudiu mas bieu ku ahinda ta aktivo den henter Amérika - for di [[1651]] - i e [[snoa]] mas bieu di henter Amérika ku ahinda ta huzá for di [[1730]].

== Edukashon ==
Edukashon na Kòrsou, komo otro lugá den Antias, ta bon segun norma regional.
E universidatnan prinsipal ta:
* [[UNA|UoC]] (University of Curacao )
* [[St. Martinus University]]
* [[UDC]] (The University of the Dutch Caribbean)

'''Sentro Pre Eskolar 0 pa 4 aña'''
Guia pa siña i tarea dirigi despues di skol 4 te ku 13 aña

Formashon di Hoben te ku 17 aña

== Bandera ==
{{See also|Mira articulo principal: [[Bandera di Kòrsou]]}}
[[File:Flag of Curaçao.svg|thumb|right|200px|Bandera di Kòrsou]]
E [[bandera di Kòrsou]] ta blou ku un strepi hel parti abou i dos strea blanku ku sinku punta na e parti ariba. E blou ta simbolisá laman i shelu (parti abou i ariba, respektivamente), partí pa un strepi hel ku ta representá e solo. E dos estreanan ta representá Kòrsou i Klein Kòrsou, pero tambe 'amor i felisidad'. E sinku puntanan riba kada strea ta simbolisá e sinku kontinentenan for di kual Kòrsou su hendenan a bin.

E strepinan horizontal tin un proporshon di 5:1:2. E streanan tin diameter di 1/6 i 2/9 di e haltura di e bandera. E sentro di e strea mas chikitu ta 1/6 di e haltura, for di e rant ariba i di man robes, i e sentro di esun mas grandi ta 1/3 for di e rant ariba i di man robes. E azul ta [[Pantone]] 280, i e hel ta Pantone 102.

== Transporte ==
Kòrsou tin un aeropuerto nashonal esei ta [[Aeropuerto Hato]].

== Kurasoleño konosí ==
* [[Ozzie Albies]]
* [[Jandino Asporaat]]
* [[Herman van Bergen]]
* [[Izaline Calister]]
* [[Izzy Gerstenbluth]]
* [[Andruw Jones]]
* [[Emily de Jongh-Elhage]]
* [[Churandy Martina]]
* [[Eugene Rhuggenaath]]
* [[Jonathan Schoop]]
* [[Gerrit F. Schotte]]

== Linknan eksterno ==
* [http://www.curacao.com/ Sitio ofisial di Kòrsou]
* [https://web.archive.org/web/20060710085525/http://www.ctb.an/ Curacao Tourism Board] Sentro di turismo di Kòrsou
* [http://www.chata.org/ Curaçao Hospitality And Tourism Association] - Informashon riba Kòrsou su hospitalidat i industria di turismo
* [http://www.experiencecuracao.com/ Experience Curacao] Sitio ofisial di e Curaçao Hotel Association

==Referensianan==
{{reflist}}

{{Antias Hulandes}}

[[Category:Kòrsou]]
[[Category:Reino Hulandes]]
[[Category:Laman Karibe]]
[[Category:Isla]]
