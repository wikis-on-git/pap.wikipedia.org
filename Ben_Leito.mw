{{Variante|c}}
{{Infobox person 
| name          = Ben Leito
| image         = Ben Leito Nieuwe gouverneur van Nederlandse Antillen.jpg
| caption       = Gobernador Ben Leito (1970)
| term          = 16 di yüni 1970 - 1 di oktober 1983
| monarch       = 
| predecessor   = [[Cola Debrot]]
| birth_date    = {{Birth date and age|1923|02|06}}
| occupation    = [[Gobernador]] di [[Antias Hulandes]] (desde 1954)
| party        = 
}}
'''Bernardito H. (Ben) Leito''' (n. [[6 di febrüari]] [[1923]] na [[Kòrsou]] - september [[1996]]) tabata un ekonomista, topámtenar, politiko i gobernante [[Kòrsou|kurasoleño]]. Entre 1970 i 1983 e tabata e di kuater gobernador di Antias Hulandes desde 1954. E tabata representá Antias Hulandes komo miembro di [[Konseho di Estado di Reino Hulandes]] di 1987 te 1993.

== Biografia ==
Ben Leito a lanta na [[Otrobanda]]. Ku e edat di 15 aña ela sali pa [[Hulanda]] unda e ta kompleta su HBS na [[Leiden]]. Despues di [[Di Dos Guera Mundial|Guera Mundial II]] e ta bay studia na [[Universidat di Tilburg]], unda e ta gradua den siensia ekonómiko na 1950. 

Regresando Kòrsou na 1951 Leito ta bira ámtenar na departamentu di Asuntu Sosial i Ekonomiko. E ta switch na 1953 pa servisio di finansa di Teritorio Insular di Kòrsou unda e ta bira hefe desde 1961. Na 1965 e ta wordu apunta direktor di departamentu di Finansa di Antias Hulandes.<ref name="Reinders">Reinders, Alex, ''Politieke geschiedenis van de Nederlandse Antillen en Aruba 1950-1993'', Walburg Pers, Zutphen (1993)</ref>  Den e periodo desde 1965 ela okupa tambe e puesto di presidente-komisario di [[Banko Sentral di Kòrsou i Sint Maarten|Banko Sentral di Antias Hulandes]] (BNA) i [[presidente]] di Konseho Sosial Ekonómiko di Antias Hulandes (SER).

=== Karera politiko ===
Leito tabata miembro prominente di [[Partido Katoliko di Pueblo]] (KVP), ku na 1960 a kambio nomber pa Partido Konstruktivo di Pueblo. Na 1954 e ta debutá riba posishon nr. 3 riba lista di KVP pa e elekshon di [[Parlamento di  Antias Hulandes]], pero no ta logra atkeri asiento. Na 1955 e ta sali elegi komo miembro di [[Konseho Insular|Konseho Insular di Kòrsou]] i un aña despues ta keda apuntá lider di frakshon. Despues di retiro di Isaac Debrot, e ta reemplas'e komo miembro di Parlamento di Antias di 1959 pa 1962. Leito a sinta hopi aña den direktiva di KVP i a okupa e funkshon di presidente di 1959 pa 1962.<ref>{{nl}}{{citeer web|url=https://resolver.kb.nl/resolve?urn=ddd:010461704:mpeg21:a0002|titel=Drs. B. Leito legt voorzitterschap KVP neer|werk=[[Amigoe]]|datum=1962-11-24|bezochtdatum=2022-02-15}}</ref> Poniendo na disposishon di e partido su asiento den Konseho Insular e ta bandona KVP i polítika organisá fin di aña 1962.<ref>{{nl}}{{citeer web|url=https://resolver.kb.nl/resolve?urn=ddd:010461725:mpeg21:a0016|titel=Drs. B.M. Leito uit KVP en uit de Eilandsraad|werk=[[Amigoe]]|datum=1962-12-20|bezochtdatum=2022-02-15}}</ref> 

Leito tabata [[gezaghebber]] interino di Kòrsou di 1968 pa 1970 i foi 30 di desèmber 1969 [[gobernador]] interino di Antias Hulandes. Un aña despues di [[Trinta di Mei]] e ta wordu instalá komo e prome gobernador afro-kurasoleño den historia di Antias. Previamente mester a revoka e nombramentu di [[Efraïn Jonckheer]] komo susesor di gobernador Cola Debrot. Tanto Jonckheer komo gobièrnu antiano a bai den apelashon kontra e desishon di revokashon di gobièrnu  
[[Hulanda|hulandes]], pero nan no a haya sosten.<ref name="first">{{en}}{{citeer web|url=https://www.curacaohistory.com/1970-the-first-black-governor-of-curacao |taal=en|titel=The first black governor|werk=Curacao History|bezochtdatum=2022-02-15}}</ref><ref>{{citeer web|url=http://www.atlascontact.nl/wp-content/uploads/2014/05/jansen-van-galen-proefschrift.pdf|titel=Afscheid van de Kolonien: Het Nederlandse dekolonisatiebeleid 1942-2010|auteur=Jansen van Galen, John|datum= |bezochtdatum=2022-02-15}}</ref> Na inisio di añanan setenta di siglo binti gobièrnu hulandes bou di [[Joop den Uyl]] a trata di konvense Antias Hulandes pa tuma e kaminda pa independensia. Leito tabata kontra independensia di e islanan i a sostene e gabinete Isa-Beaujon i Evertsz den nan rechaso.<ref>{{en}}{{citeer web|url=https://library.oapen.org/handle/20.500.12657/34557 |taal=en|titel=Decolonising the Caribbean. Dutch Policies in a Comparative Perspective |auteur=Gert Oostindie, Gert & Klinkers, Inge|jaar=2003|uitgever=Amsterdam University Press|pagina=116-117|isbn=90 5356 654 6}}</ref> Na 1980 Leito ta hasi petishon pa bira miembro di Konseho Estatal di Hulanda, pero esaki ta keda nenga.<ref>{{nl}}{{citeer web|url=https://www.delpher.nl/nl/kranten/view?query=Ben+Leito&coll=ddd&identifier=ddd:010640280:mpeg21:a0053&resultsidentifier=ddd:010640280:mpeg21:a0053&rowid=6 |titel=Drs Ben Leito niet naar Raad van State|werk=[[Amigoe]]|datum=1980-11-01|bezochtdatum=2022-02-15}}</ref> Siendo un di e gobernadornan ku servisio mas largu, e ta tuma retiro entrante prome di oktober 1983. Despues ku Lope Beaujon, gobernador interino, a tuma over su tareanan na mei 1983 Leito ta regresa Hulanda. Dia prome di mart 1987 e ta wordu nombra miembro di Konseho Estatal di Reino komo representante di Antias Hulandes i ta retira dia 6 di februari 1993 pa motivo di e yega e edat maximo.<ref>{{citeer web|url=https://wetten.overheid.nl/BWBR0002367/2020-07-01/ |titel=Wet op de Raad van State |werk=Leinan di Hulanda|datum=|bezochtdatum=2022-02-15}}</ref><ref>{{nl}}{{citeer web|url=https://www.delpher.nl/nl/kranten/view?query=leito+raad+state&page=1&coll=ddd&identifier=KBPERS01:003053018:mpeg21:a00061&resultsidentifier=KBPERS01:003053018:mpeg21:a00061&rowid=4 |titel=Raad van State |werk=Algemeen Dagblad |datum=1987-02-21|bezochtdatum=2022-02-15}}</ref> 

Leito ta fayese na september 1996 na edat di 73 aña.<ref name="Volkskrant">{{citeer web|url=https://www.volkskrant.nl/nieuws-achtergrond/persoonlijk~b2b794f8/ |titel=Persoonlijk |werk=De Volkskrant|datum=1996-09-07|bezochtdatum=2022-02-15}}</ref> El a kasa na 1961 ku Christine A.M. Koot i huntu nan tabatin un yu muhe i un yu homber.

== Honor ==
Leito a risibi e siguiente kondekorashonnan:<ref name="Volkskrant"/><ref>{{citeer web|url=https://www.delpher.nl/nl/kranten/view?query=leito+orde+venezuela&coll=ddd&identifier=ddd:010639224:mpeg21:a0048&resultsidentifier=ddd:010639224:mpeg21:a0048&rowid=5 |titel=Onderscheiden door de President|werk=[[Amigoe]]|datum=1978-02-15|bezochtdatum=2022-02-15}}</ref><ref>{{nl}}{{citeer web|url=https://www.delpher.nl/nl/kranten/view?query=leito+orde+Dominicaanse&coll=ddd&identifier=ddd:010461085:mpeg21:a0088&resultsidentifier=ddd:010461085:mpeg21:a0088&rowid=1 |titel=Onderscheiden |werk=[[Amigoe]]|datum=1972-01-28|bezochtdatum=2022-02-15}}</ref>
* {{VEN}}: Krus Grandi den Orden di e Libertado (1971)
* {{DOM}}: Krus Grandi den Orden di Duarte, Sánchez i Mella (1972)
* {{NED}}: Ofisial den Orden di Oranje-Nassau
* {{NED}}: Komando den Orden di e Leon Hulandes (1983)

{{Appendix}}

{{DEFAULTSORT:Leito, Ben}}
[[Category:Hendenan]]
[[Category:Polítiko di Kòrsou]]
