{{Variante|a}}
[[File:Logo of the Eerste Kamer.svg|thumb|150px|Logo di Senado Hulandes]]
'''Comision fiho di Relacionnan di Reino di Senado''' ([[hulandes]]: '''Vaste commissie voor Koninkrijksrelaties van de Eerste Kamer''', KOREL) ta un comision constitui pa senadornan di Parlamento di Hulanda. Te cu 10 di oktober 2010, fecha di e [[disolucion di Antia Hulandes]], e comision tabata conoci bou di nomber ''Vaste commissie voor Nederlands-Antilliaanse en Arubaanse Zaken''.<ref name="EK">{{citeer web|url=https://www.eerstekamer.nl/commissies/korel?sorteer=ancienniteit|titel=Commissie voor Koninkrijksrelaties (KOREL)|werk=Eerste Kamer der Staten-Generaal|datum=|bezochtdatum=2022-02-28}}</ref>

KOREL ta atende cu e preparacion di documento pa tanto proyectonan di ley cu ta toca e parti Caribense di [[Reino Hulandes]] como proyectonan di ley di Reino. Den e cuadro aki e comision ta consulta cu mandatorionan hulandes responsabel pa asuntonan di Reino y ta mantene contacto cu parlamentarionan di [[Aruba]], [[Kòrsou]], [[Sint Maarten]], [[Boneiru|Boneiro]], [[Sint Eustatius]] y [[Saba]].<ref name="EK"/> E proyectonan di ley aki ta wordo trata den un sesion plenario di Senado Hulandes (hulandes: ''Eerste Kamer der Staten-Generaal'') despues di un intercambio di documentonan cu [[Ministerio di Asuntonan Interno y Relacionnan di Reino]]. 

E comision ta wordo nombra dor di e [[presidente]] di Senado y tin representante di cada fraccion den senado. E presidente actual di e comision ta Paul Rosenmoller di partido GroenLinks (GL).

Cu regularidad un delegacion ta haci bishita di trabao na e seis islanan cu ta forma e parti Caribense di Reino Hulandes.<ref>{{citeer web|url=https://aruba.nu/2022/02/delegatie-eerste-kamer-bezoekt-aruba-op-4-en-5-maart/|titel=Delegatie Eerste Kamer bezoekt Aruba op 4 en 5 maart|werk=Aruba.nu|datum= |bezochtdatum=2022-02-28}}</ref> Ta usual pa e senadornan reuni riba cada isla cu entre otro e gobernador of gezaghebber, minister y otro dirigente di gobierno, parlamentario, gremio sindical y comercial, directiva di scol, representantenan di cuido medico, empresario, persona y organisacionnan di e cadena hudicial, organisacion di consumidor, hubentud y otronan.

{{Appendix}}

[[Category:Gobièrnu]]
