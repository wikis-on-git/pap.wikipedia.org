[[File:Head Platon Glyptothek Munich 548.jpg|thumb|right|Platón]]
'''Platón''' (ca. 427-347 a. K.) tabata un filósofo griego. Ela nase na [[Atenas]] of [[Egina]], [[Grecia]] i tabata un studiante di e filósofo [[Sócrates]] i maestro di [[Aristóteles]]. E ta e fundadó di e [[Akademia di Atenas]], e promé instituto di edukashon avansa den Oksidente. E ta miho konosi pa su diálogonan, di kual e diálogo [[E Repúblika]] ta un di esunnan mas influensial.

==Biografia==

Platón a nase den un famia prominente, ku tabata involví den e politika di Atenas. Su tata tabata Ariston i su mama tabata Perictione. Platón su famia tabata desea pa Platón drenta den politika. Despues di mira e korupshon ku tabata tumando luga den e mundu politiko di Atenas i despues di e ehekushon di su maestro, Socrates, na man di e gobiernu di Atenas, Platón a optá pa dedika su bida na filosofía i a bira un di e filosofonan mas renombra di antiguo Grecia. 

==Filosofia==

Platón su ideanan tabata influenciá dor di Sócrates. Sócrates no a skibi mayoria di su ideanan, i komo resultado e mundu su konosimientu di Sócrates su filosfia ta bin pa gran parti di Platón. Esaki na mesun tempu ta hasi'e difisil pa verifika kua ideanan ta pertenesé orignalmente na Platón i kua na Sócrates.

===Teoría di Formanan===

Den su diálogonan, mas notabelmente ''E Repúblika'', Platón ta argumentá ku e mundu fisiko no ta real pasombra e ta basá riba, loke Platón ta yama, Formanan of Ideanan. Segun Platón, e formanan aki ta e ''blueprint'' (disenyo) of forma original di kada objekto i pa e motibu aki fuente di tur kos visibel den nos mundu material. 

==Diálogonan==

Varios diálogo a wòrdu atribuí na Platón, pero di un kantidat di nan to wòrdu duda ku Platón ta e autor legítimo. E diálogonan generalmente asepta komo obra di Platón ta: ''Apología di Sócrates'', ''Critón'', ''Fedón'', ''E Repúblika'', ''Timeo'', ''Critias'', ''Sofísta'', ''Politikó'', ''Eutifrón'', ''Lèynan'', ''Parmenídes'', ''Felibo'', ''Simposium'' (e bankèt), ''Fedro'', ''Ion'', ''Lisis'', ''Menéxeno'', ''Cármides'', ''Laques'', ''Hipias menor'', ''Eutidemo'', ''Protágoras'', ''Gorgias'' i ''Menón''.

Otro diálogonan ku no por wòrdu konfirma komo obra di Platón ta: ''Hipias mayor'' i ''Alcibíades I''.

Diálogonan ku originalmente a wòrdu skirbi bou di Platon su nomber pero ku ta konosí ku ta obra di otro personanan ta: ''Ereksias'', ''Minos'', ''Alkion'', ''Alcibíades II'' i ''Epínomis''.

[[Category:Hendenan]]
