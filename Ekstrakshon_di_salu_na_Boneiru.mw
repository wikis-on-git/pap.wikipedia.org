== Historia di Salu di Boneiru ==

Na aña [[1590]] peska di haring na [[Hulanda]] a haya un impulso dje invento ku a hasi pa drecha piska den [[barí di palu]] pa konsumo, a kuminsa na Vlaanderen,Zeeland y despues na nort di Hulanda Hoorn,Medemblik i Enkhuizen situa na Zuiderzee tambe a kuminsa k'e produkto di drecha piska den bari palu [[(haringkaken)]] i tabatin nesesidat di hopi salu.Prome ku [[Gera di Ochenta]] aña (1568-1648) a kuminsa kontra Hulanda i spaña e hulandes nan tabata importa salu foi Spaña i Portugal,awor ku nan no a por kohé salu aya mas nan a disidi di manda un [[flota]] den karibe pa buska salu.

=== West Indische Compagnie ===
Na aña 1621 Hulanda a funda [[West Indische Compagnie]]  (W.I.C)ku tabata konsisti di sinku kámara ku ta funshoná independiente foi otro,tabata kámara di Zeeland (Middelburg),De Maas (Rotterdam),''[[Amsterdam]]'',Noorder-kwartier (Hoorn,Enkhuizen,Medemblik),i Stad en Landen (Groningen en Friesland),Na aña 1623 W.I.C traha plan ambisioso pa bai [[konkistá]] Sùit Amerika i Karibe riba Spaño i Portugesnan pa a haya kòkou, kaña,oro,plata,di mas importante tabata salu (e oro blanku), na mes un aña barkunan hulandes a yega islanan ariba.Hulanda a kuminsa importa salu foi [[Sint Maarten]],despues ku a konkistá korsow i boneiru nan a manda un [[eksperto di salu]] na e islanan pa studia e kalidat y kantidat di salu riba e islanan.E eksperto a haya kalidat di e salu di boneiru mas mihor i tabatin mas posiblidat pa hisa kantidat dje produkto.

=== Saliña di Pereké === 
[[Image:Slave_huts_Bonaire.jpg|150px|right|thumb|Kasnan di katibu]]
Foi aña 1621 tabata bin mas ku 100 barku Hulandes den karibe pa kue salu,pa aña un total di 30.000 tòn di salu.Foi 1762 katibunan mester a [[pone piedra]] riba otro pa pega kandela nochi pa barku no bai dal riba baranka,e [[obelisko]] nan tabatin kolor di [[ bandera]] hulandes nan tabata pa guia e barkunan den dia,direkshon kaminda e salu tabata kla pa karga i nan tabata hisa un badera tambe koló dje obelisko ei,i tambe tabatin luga pa e barkunan ankrá.boneiru ta úniko isla den karibe ku tin e obelisko ei.Añanan despues a kuminsa traha un torno forma di un pilá na parti sùit di [[saliña]] di pereke (pekelmeer) nan a batisé y pega lus dia 24 di ougùstùs 1838 dia di Rei Willem I Frederik (1772-1843),i la hayé nomber [[Willemstoren]] 
=== Produkto di Salu ===
[[Image:Solar_Salt_Plant_Bonaire_(NA).jpg|150px|right|thumb|Cargill Salt Bonaire]]
Den mes siglo ei demanda di salu a baha boneiru so a keda produsi salu,Na aña 1837 hulandes nan a eksplota saliña di pereké (Pekelmeer) katibunan tabata koba kanalnan pa awa di laman por drenta,traha sluis pa kontrola e katidat di awa ku ta bin den e [[pannan di salu]] i traha dam pa separá e awa foi otro ku ta kristalisá bira salu.Na aña 1967 Akzo Nobel a modernisa e kompania di salu i aña 2000 nan a bende k'e kompania Merikano [[Cargill Salt Company]] .Historia maritimo a laga restu nan riba Boneiru e obeliskonan,kasnan di katibu,  Willemstoren i kompania di salu ku ta un di mas bieu den henter e regio,ta forma un base pa turismo awendia.
