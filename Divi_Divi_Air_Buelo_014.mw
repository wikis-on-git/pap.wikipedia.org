'''Divi Divi Air Buelo 014''' tabata un buelo for di [[Aeropuerto Hato]] na [[Kòrsou]] pa [[Aeropuerto Flamingo]] na [[Boneiru]] ku tabata karga un solo pilot i nuebe pasahero, kual riba 22 di òktober 2009 a baha den [[Laman Karibe]] serka di kosta di Boneiru komo konsekuensia di un fayo di motor.

== Avion ==
E avion enbolbi tbata un [[Britten-Norman BN-2A Islander]] ku registrashon PJ-SUN. E avion a kompleta su prome buelo riba 12 di desember 1973 i tabata kasi 36 aña bieu na momentu di e aksidente.

== Aksidente ==
E buelo a origina na [[Aeropuerto Hato]] na [[Kòrsou]] ku destinashon [[Aeropuerto Flamingo]] na isla hermana [[Boneiru]]. E avion a lanta for di Kòrsou 09:48 ku un tempu di yegada di 10:13 na Boneiru. Aproksimadamente 10 minut despues di salida e motor na banda rèks di e avion a stop di funshona durante di buelo. E pilot, Robert Mansell, a opta pa kontinua e buelo pa Boneiru riba e motor restante i na aproksimadamente 44 kilometer (24 mia nautiko) wèst di Boneiru, e piloto a tuma kontakto ku Flamingo Tower i a informa e operador ku e ta bulando riba un solo motor. Komo konsekuensia di e fayo di motor e avion a kuminsa perde altura di mas o menos 60 meter pa minut te na momentu ku el a hasi impakto ku awa na un posishon di aproksimadamente 930 meter (0.5 mia nautiko) zuid di Klein Bonaire i 5.6 kilometer (3 mia nautiko) west di e isla di Boneiru den orario di 10:17.

Algun momentu prome ku e impakto, Mansell a tira bista patras den e kabina i a hasi señal di 'thumbs up' ku e pasahero nan, kontrolando si nan chaleko di salbabida tabata bistí. 

Durante di e impakto, e porta di e cockpit i e parti links di e sistema di aterisahe a keda separa for di e avion. Tur nuebe pasahero a sobrebibi e impakto i a keda reskatá pa un boto den bisendario. E pasahero nan a raporta ku durante di e impakto, e piloto a keda herida i tabata duna señal di ta for di su konosementu, komo ku e no a hasi tramite pa por bandona e avion. E piloto a disparse ku e avion bou di awa, apesar di e esfuerso di algun pasahero ku a trata na sakele for di su asiento mientrastantu e avion tabata senk.<ref>http://aviation-safety.net/database/record.php?id=20091022-0</ref>

== Fuente ==

[[Category:Historia]]
