'''Di Dos Guera Mundial''', (hopi biaha abrevá manera '''WWII''' of '''WW2'''), tabata un [[Guera|konflikto militar]] global di 1939 pa 1945, ku a involvi [[Partisipantenan di Di Dos Guera Mundian|mayoria di e nashonnan na mundu]], inkluyendo tur di e poder grandi na mundu, organisá den dos partido militar oponente: e [[Aliado di Di Dos Guera Mundial|Aliadonan]] i e "Axsis". E tabata e guera mas plamá na mundu, ku mas ku 100 míon persona militar mobilisá. Den un estado di "Guera Total", e partisipantenan mayor a hinka henter nan ekonomia, industria, i kapabilidat sientífiko pa yuda e esfuerso di guera i ta kita e distinkshon entre rekurso sivil i rekurso militar. Marka pa eventonan signifikante involviendo sivilnan, inkluyendo e [[Holocaust]] i e [[Arma Nuklear|lansamentu di Bom Atomiko riba Hiroshima i Nagasaki]], e tabata e konflikto mas mortal den historia humano resultando den entre 50 míon pa 70 míon morto.

[[File:Benito Mussolini and Adolf Hitler.jpg|200px|thumb|right|E dos lidernan di e Axis, [[Adolf Hitler]], i [[Benito Mussolini]]]]

== Kronología ==

Ta generalmente akseptá ku e guera a kuminsá dia 1 di september 1939, ora [[Di Tres Reich|Alemania Nazi]] a invadi [[Polonia]] i esei a sigui ku e deklarashon di guera riba Alemania dor di [[Fransia]], i mayoria paisnan di e Emperio di [[Inglatera]] anto e [[Commonwealth]]. [[Alemania]] kier a establesé un emperio aleman grandi den [[Oropa]]. Durante 1939, te ku kuminsamentu di 1941, den un serie di kampania militar i tratado politiko, Alemania a konkistá militarmente i politikamente un gran parti di kontinente oropeo i parti di [[Union Sovietiko]]. Inglatera i e nashonnan di Commonwealth a keda e uniko forsá mayor bringando kontra e Axis den nan kampania di desierto na Nort Afrika i den e ekstenso bataya di atlantiko. Na yuni 1942, e [[Axis]] oropeo a lansa un invashon di Union Sovietika, dunando un komiensu na e fronta oost, ku lo bai bira e kaminda di guera di mas grandi ku e mundu a hera di mira, ku na e momentu aki tabata dedika kasi tur di e Axis su poder militar. Na desember 1941, E emperio di [[Hapon]], ku durante e tempu e kaba tabata den e [[Di dos Guera Shino-Hapones]] ku [[China]] for di 1937 anto ku kier a establesé dominansia riba [[Sur Asia]] i [[Asia Sureste]], a ataka [[Estadonan Uni di Merka|Merka]] io poseshonnan oropeo den e [[Oceano Pasifiko]], konkistando masha lihé un gran parti di e region.

E Axis su avanse a wordu pará na 1942 despues ku a gana Hapon den un serie di bataya maritimo anto despues ku a devasta e tropanan di e Axis Oropeo na e [[di dos bataya di El Almaein]] na Nort Afrika i e [[Bataya di Stalingrad]] na Union Sovietika. Na 1943, ku un serie di perdida Aleman na oost di oropa, e alliadonan a invadi [[Italia]], anto e Merikanonan a haña viktoria na Oceano Pasifiko, e Axis a perde su inisiativo strategiko i a pasa ku un retiro strategiko di tur frontera. Na 1944, e aliadonan a rekapturá Fransia, i e Union Sovietika a reklama tur perdida teritorial i a sigui  invadi teritorio aleman i di su aliadonan. E guera na Oropa a kaba ora Union Sovietika a kaptura [[Berlin]], e kapital aleman, ku a resultá den viktoria pa Oropa dia 8 di mei 1945. Pa e tempu ei, e poder maritimo di Hapon a perde kontra esun merikano, i un invashon di e islanan di Hapon dor di Merka a bira imminente. Ku a resulta ku e bombardeo di e siudatnan hapones di [[Hiroshima]] i [[Nagasaki]].

[[File:Nagasakibomb.jpg|200px|thumb|left|E bom ku a wordu tirá riba s suidat di [[Hiroshima]]]]

== Konsekuensia ==

E guera a kaba ku viktoria total di e aliadonan riba Alemania i Hapon na 1945. E Di Dos Guera Mundial a laga e alimientu politika i e struktura sosial di mundu drastikamente kambia. Komo [[Nashonan Uni]] a wordu establese pa preveni [[Di Tres Guera Mundial|futuro guera]] i koperashon internashonal, Union Sovietika i Merka a lanta komo dos superpoder rival, ku a kuminsa e [[Guera Friu]], ku lo dura pa e siguiente 46 aña. Durante esei e influensia di e nashonnan oropeo a baha drastikamente, i e [[Dekolinisashon]] di [[Afrika]] i [[Asia]] a kuminsa. Mayoria pais ku su infrastuktura a wordu devasta durante e guera a kuminsa bai dilanti i a bira hopi mas modero anto integrashon politiko a kuminsa den un esfuerso pa stabilisa relashonan.

== Mira Tambe ==
* [[Lista di batalanan di e Segundo Guera Mundial|batalanan (lista)]]
* [[Efektonan di e Segundo Guera Mundial]]
* [[Lista di operashonan militar den e Segundo Guera Mundial]]
* [[Deklarashonan di Guera dor di Reino Uni]]
* [[Deklarashonan di Guera dor di Estadonan Uni]]
* [[Di dos Guera Mundial den kultura konteporario]]

[[Category:Historia]]
