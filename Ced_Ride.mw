{{Infobox Artista
| birthname        = Cedric Ridderplaat
| image            = 
| birthdate        = [[14 di yüli]] [[1944]]
| lugar_nanse      = [[Kòrsou]]
| nationality      = hulandes
| training         = 
| known_for        = 
| field            = kantante, kompositor di kantika, areglista
| movement         = balada na [[Papiamentu]]
| awards           = 
| website          = [https://www.cedride.com/ www.cedride.com]
}}
'''Ced Ride''', nomber artistiko di '''Cedric Ridderplaat''' (n. [[14 di yüli]] [[1944]] na [[Willemstad]] - f. [[14 di yüli]] [[2021]] na [[Otrobanda]]), tabata un kantante, musiko, kompositor, areglista, poeta, outor i pintor di [[Kòrsou]].<ref>{{en}} [https://web.archive.org/web/20210717162414/https://art.centralbank.cw/our-collection/ced-ride/bio Bio], Art Gallery, Centrale Bank van Curaçao en Sint Maarten. Rekuperá 16 yüli 2021.</ref><ref name="CN">{{nl}}Dick Drayer, [https://curacao.nu/curacaose-zanger-ced-ride-overleden/ Curaçaose zanger Ced Ride overleden], Curacao.nu. Rekuperá 16 yüli 2021.</ref>  Ced Ride tabata mas tantu konosi komo intérprete di e [[balada]] [[Kòrsou|kurasoleño]]. E tabata kanta na idioma [[Papiamentu]] i a kosechá fama na e [[islanan ABC]]. 

== Bida ==
Ced Ride a nasé den e bario di Cartagena, [[Otrobanda]] i tabata e di kuater yu di un famia di 9 yu di Lourdes i Pascual Ridderplaat.<ref>Ced Ride Blogs</ref> Na edat di diesun aña e ta kuminsa kanta den kor di misa bou guia di Richard Simon.<ref name="Ced">{{nl}} [https://resolver.kb.nl/resolve?urn=ddd:010645026:mpeg21:a0196 Ced Ride een gedreven musicus], Amigoe, 24 aprel 1993. Rekuperá 16 yüli 2021.</ref> Den dekada sesenta di siglo 20 e tabata kantante di e bandanan Sonora Antilliana i Estrellas del Caribe. Numbernan mas konosí di Ced Ride tabata entre otro: ''Mi Pais'', ''Doktor'', ''Buchi Fil'', ''Kupido'', ''Mi'n Ke Bo Mas'', ''Mama e flor di mas bunita'' (ku Boy Thodé) i ''Huntu'' (ku George Willems). Ela partisipa komo tumbero den e [[Festival di Tumba di Kòrsou|Festival di Tumba]] i tambe a fungi komo maestro di seremonia di e festival na varios okashon durante e añanan setenta.<ref>[https://resolver.kb.nl/resolve?urn=ddd:010640437:mpeg21:a0175  Tumba-festival 1971-1981], Amigoe (20 februari 1981). Rekuperá 6 november 2021.</ref> Dia 23 di oktober 2018 Ced Rid e duna un konsierto na okashon di su 60 aniversario komo kantante.<ref>{{en}} [https://curacao-art.com/news/ced-ride-strictly-personal/ Ced Ride, Strictly Personal], Curacao Art, 25 yüni 2019. Rekuperá 27 yüli 2021.</ref>

Ced Ride tabata kompone su mesun piesanan. E piesanan tabatin un elemento personal den tur genero di musika. E tabata perkura pa sigui pusha e idioma Papiamento den su arte, den su musika. Su kansion ‘Navidad sin Padre’ (1965), dediká na su tata defuntu i ku a bira un kantika klasiko pa Pasku, a dun'e fama. Ku su musika e tabata enrikece kultura door di stimula su pueblo i educa tur generashon riba historia. Entre otro den e piesa ''Buchi Fil'', basa riba e poesia "Balada di Buchi Fil" van [[Pierre Lauffer]], e ta konta di [[sklabitut]].<ref>{{nl}}[https://resolver.kb.nl/resolve?urn=ddd:010639751:mpeg21:a0121  Riba ala di shinishi], Amigoe, 7 mart 1980. Rekuperá 27 yüli 2021}}</ref> 

Despues di bira malo i interna pa algun dia den cuido intensivo na [[Curaçao Medical Center]], ela fayesé dia di su kumpleaño, [[14 di yüli]] [[2021]], alkansando edat di 77 aña.

== Diskografia ==
=== LP's ===
* ''Den Dje - Right In It'' (1978)
* ''Traces'' (1983)
* ''Ava & Gabriel'' (1990)
* ''Ta Yu Kòrsou mi ta'' (1998)
* ''Maestro Amor'' (2008)
* ''Biña Mas Bieu Mas Bon''
=== CD's ===
* ''Poeta Kanta'' 

== Honor ==
* [[1969]] - Prome ganadó di e [[Premio Tambu di Oro]] pa e komposishon "Navidad sin Padre"<ref>{{nl}}[https://resolver.kb.nl/resolve?urn=ddd:010463326:mpeg21:a0120 Voor de eerste maal], Amigoe, 8 yüli 1969. Rekuperá 16 yüli 2021.</ref>
* [[1973]] - Di dos lugar riba e "Festival Voz di Oro Antilliano" ku e numero ''If we only have love''.
* 4 di november [[1973]] - Ganadó di e "Festival de la Voz y la Canción" na [[Puerto Rico]] ku e kantika ''Let the music play''.<ref>{{nl}}[https://resolver.kb.nl/resolve?urn=ddd:010461544:mpeg21:a0050 Ced Ride beste zanger op Festival de la Voz y Cancion], Amigoe, 5 november 1973. Rekuperá 16 yüli 2021</ref>
* [[2004]] - [[Tapushi Literario|Tapushi di Oro]], otorgá durante e final di e competensia [[Arte di Palabra]]
* 2 di yüli [[2021]] – [[Krus di Mérito Kòrsou]], otorgá durante e selebrashon di [[Dia di Bandera (Kòrsou)|Dia di Bandera]]<ref>{{nl}}[https://knipselkrant-curacao.com/media/paradise-fm/paradisefm-ced-ride-77-overleden/ ParadiseFM {{!}} Ced Ride (77) overleden], Knipselkrant, 14 yüli 2021. Rekuperá 16 yüli 2021.</ref>

{{Appendix|refs|2=
* {{Tradukshon for di otro Wikipedia|idioma=nl|oldid =59517017|titulo=Ced Ride}}
{{References}}
;Link eksterno
* [https://www.discogs.com/artist/2063749-Ced-Ride Ced Ride], Discogs.com
* [https://www.muziekweb.nl/Muziekweb/Cat/SingleSearch/Search?q=ced+ride&catalogue=  Ced Ride], Muziekweb.nl
* [https://www.youtube.com/watch?v=NrNIMu3uzHg&t=147s&ab_channel=aworsino Butchi Fil - Ced Ride (Pierre A. Lauffer (1920-1981) riba Youtube], 2010
}}

[[Category:Hendenan]]
[[Category:Kantantenan]]
[[Category:Kòrsou]]
[[Category:Pseudónimo]]
