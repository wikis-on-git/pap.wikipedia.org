{{Variante}}

'''[[Ortografia]] di [[papiamentu]]''' (òf ''papiamento'' na [[Aruba]], ''papiamentu'' na [[Boneiru]] i [[Korsou]]) ta enserá e reglanan di puntuashon i di skirbi e idioma. E ortografia di papiamentu ta varia un poko entre esun uzá den [[Antias Hulandes]], ku tabata disidí pa e gobièrnu di [[Kòrsou]] desde aña [[1976]], i esun uzá na [[Aruba]]. Algun diferensia entre esun di Antias i esun di Aruba ta e preferensia di [[pronunsiashon]] di algun lèter i kon ta skibi sierto [[palabra]] en general. Mihó bisá, e preferensia di tin reglanan fonétiko òf etimológiko. Un diferensia di e idioma mes ta e preferensia di uzo di algun palabra riba otro. (nota: papiamento na Aruba ta skibi otro. por ehempel: John ta bay hunto cu'mi na mi wela su cas y come pisca crioyo(John ta bai huntu ku mi na mi wela/mamai su kas i kome piská) Tur papiado di papiamentu, tantu na Aruba, Boneiru y Korsou ta kompronde otro perfektamente.

==Alfabèt==



{|border=0 cellspacing=0 cellpadding=4 style="margin-bottom:1em; font-size:large; text-align:center; border:0 none transparent;" style="font-weight:normal; font-size:small; margin-top:1em;"
|- style="border-top:1px solid #999;"
| width=100 | [[A]] || width=100 | [[J]] (ye) || width=100 | [[S]] (ès)
|-
| width=100 | [[B]] (be) || width=100 | [[K]] (ka) || width=100 | [[T]] (te)
|-
| width=100 | [[C]] (se) || width=100 | [[L]] (èl) || width=100 | [[U]]
|-
| width=100 | [[D]] (de) || width=100 | [[M]] (èm) || width=100 | [[V]] (ve)
|-
| width=100 | [[E]] || width=100 | [[N]] (èn) || width=100 | [[W]] (we)
|-
| width=100 | [[F]] (èf) || width=100 | [[O]] || width=100 | [[X]] (iks)
|-
| width=100 | [[G]] (ge) || width=100 | [[P]] (pe) || width=100 | [[Y]] (igrèk)
|-
| width=100 | [[H]] (ha) || width=100 | [[Q]] (kü) || width=100 | [[Z]] (zèt)
|-
| width=100 | [[I]] || width=100 | [[R]] (èr)
|}


Di e [[lèter]]nan aki, por modifiká kuater [[vokal]]: '''è''', '''ò''', '''ù''' i '''ü'''.<br>
'''ñ''' ta e úniko [[konsonante]] ku por modifiká i su nòmber ta ''eñe''.

Ku e lèternan aki tin kuater [[dígrafo]] tambe. Esakinan ta '''ch''', '''sh''', '''dj''' i '''zj'''.

Tur e vokalnan menshoná tin un [[zonido]] so, ku eksepshon di '''e''', ku por tin e zonido di ''[[shua]]'' (ə). Ehèmpel: "tr''e''s" vs. "mang''e''l".

===Sierto konsonante segun reglanan di Antias===

Segun reglanan di Antias, tin sierto kaso ora ta huza e konsonantenan '''c''', '''j''', '''q''' i '''x'''. Esakinan ta:

*Solamente den kombinashon ku otro konsonante, manera ''ch'', ''dj'', èts.
*Den matemátika, kímika, èts.
*Den nòmbernan propio: Carlos, Jacob, Quincy, Xavier
** Esaki no ta inkluí nòmbernan di kariño adaptá di esaki
*Den nòmbernan geográfiko
*Palabranan fiá i adaptá di otro idioma

==Vokal, diptongo i triptongo==

Ora ta skibi palabranan, partikularmente palabranan fiá di [[hulandes]], no ta skibi vokal dòbel, a menos ku ta tende dos vokal den pronunsiashon. Ta nifiká ku, por ehèmpel, no ta skibi "spaar", pero "spar". Algun ehèmpel di palabranan ku si por: oochi, reeduká, koopera, kreensia. Tambe no ta sigui e regla hulandes di pone [[trema]] (¨) pa distinguí entre e dos vokalnan.

Den papiamentu por haña varios kombinashon di vokal, òf [[diptongo]]. Esaki ta un lista di nan tur:

{|border=0 cellspacing=0 cellpadding=4 style="margin-bottom:1em; font-size:large; text-align:center; border:0 none transparent;" style="font-weight:normal; font-size:small; margin-top:1em;"
|- style="border-top:1px solid #999;"
| width=35 | '''ai''' || width=75 | gai || baiskel
|-
| width=35 | '''ei''' || width=75 | meimei || esei
|-
| width=35 | '''ei'''<sup>1</sup> || width=75 | rei || preis
|-
| width=35 | '''eu''' || width=75 | leu || pareu
|-
| width=35 | '''oi''' || width=75 | roi || morkoi
|-
| width=35 | '''òi''' || width=75 | bòikòt || bòlpòint
|-
| width=35 | '''ou'''<sup>2</sup> || width=75 | outo || Kòrsou
|-
| width=35 | '''ui''' || width=75 | kuida || ruina
|-
| width=35 | '''ùi''' || width=75 | brùin || flùit
|-
| width=35 | '''ia''' || width=75 | papia || biaha
|-
| width=35 | '''ie''' || width=75 | fiel || dies
|-
| width=35 | '''io''' || width=75 | odio || avion
|-
| width=35 | '''iu''' || width=75 | friu || hudiu
|-
| width=35 | '''ua''' || width=75 | kuater || suave
|-
| width=35 | '''ue''' || width=75 | nuebe || fuerte
|-
| width=35 | '''uo''' || width=75 | kuota || kontinuo
|}


# Esaki ta un eksepshon di e regla di aksènt grave. Tin hopi palabra ku e [[diptongo]] '''èi''' i pa redusí [[signo ortográfiko|signonan ortográfiko]] na un minimo, a disidi ku ta skibi e diptongo aki sin aksènt.
# Esaki tambe ta un eksepshon di aksènt grave. Tin hopi palabra ku tin e diptongo '''òu''' i aki tambe tin ku redusí signonan ortográfiko den tekstonan. Tambe e diptongo '''au''' no ta korekto. Por ehèmpel, e palabra mester ta ''outo'', no ''auto''.

===Algun regla di vokal i diptongo===

*No ta kuminsá ningun palabra ni ningun sílaba ku diptongo ku ta kuminsá ku '''i''' òf '''u'''. Na luga di esaki ta huza '''y''' i '''w'''.
**Ehèmpel: ''yabi'', ''wowo''.

*No ta skibi e konsonante '''y''' entre e vokal '''i''' i un otro vokal.
**Ehèmpel: ''antiano'', no ''antiyano''.

*No ta skibi e konsonante '''w''' entre e vokal '''u''' i un otro vokal.
**Ehèmpel: ''yuana'', no ''yuwana''.

===Triptongo===

[[Triptongo]] ta kombinashon di tres vokal. Aki ta lista nan tur:

{|border=0 cellspacing=0 cellpadding=4 style="margin-bottom:1em; font-size:large; text-align:center; border:0 none transparent;" style="font-weight:normal; font-size:small; margin-top:1em;"
|- style="border-top:1px solid #999;"
| width=35 | '''iau''' || width=75 | miau
|-
| width=35 | '''ieu''' || width=75 | bieu
|-
| width=35 | '''iou''' || width=75 | bakiou
|-
| width=35 | '''uai''' || width=75 | zuai
|-
| width=35 | '''uei'''<sup>1</sup> || width=75 | zuei
|}


# Pa limitá aksènt, no ta pone aksènt grave riba '''e''' di e triptongo '''uei''', ounke ta pronunsiá un '''è'''.

==Konsonante==

{|border=0 cellspacing=0 cellpadding=4 style="margin-bottom:1em; font-size:large; text-align:center; border:0 none transparent;" style="font-weight:normal; font-size:small; margin-top:1em;"
|- style="border-top:1px solid #999;"
| width=3.8% | '''b''' || width=3.8% | c || width=3.8% | d || width=3.8% | f || width=3.8% | '''g''' || width=3.8% | h || width=3.8% | j || width=3.8% | k || width=3.8% | l || width=3.8% | m || width=3.8% | n
|-
| width=3.8% | ñ || width=3.8% | '''p''' || width=3.8% | q || width=3.8% | '''r''' || width=3.8% | '''s''' || width=3.8% | '''t''' || width=3.8% | v || width=3.8% | w || width=3.8% | x || width=3.8% | y || width=3.8% | z
|}


Segun e reglanan di papiamentu di Antias, e konsonantenan '''vet''' tin algun regla i eksepshon.

*Mantené e [[sílaba]]nan inisial '''ab-''', '''ob-''', '''sub-''' i '''ad-''' solamente kaminda e konsonantenan '''b''' i '''d''' ta zona asina.
**''abreviá'', pero ''apstene''
**''obligá'', pero ''ophetivo''

*Pa haña e zonido sonoro di '''g''' dilanti '''e''', '''è''' òf '''i''', mester interkalá un '''u'''.
**''guera'', no ''gera''
**''sigui'', no ''sigi''<br>E regla no ta aplikabel ora ta pronunsiá un [[shua]].
***''sanger''
***''mangel''

Ademas no ta skibi ningun konsonante dòbel. E uniko eksepshon ta ora ta hasi palabra [[plural]] i ta pega ''nan'' na e palabra. Ehèmpel: ''pannan'', ''sènnan''.

==Aksènt==

Normalmente, na papiamentu e [[énfasis]] di un palabra ta kai semper riba e último [[sílaba]] di un palabra ku ta kaba ku konsonante, òf riba e penúltimo sílaba di un palabra ku ta kaba ku vokal. Naturalmente tin eksepshon i pa nota esakinan na papiamentu ta huza dos tipo di [[aksènt]]: aksènt grave i aksènt skèrpi. Pa palabranan ku aksènt grave no tin regla spesial. Pa huzo di aksènt skèrpi, tin algun regla.

Ta pone aksènt skèrpi riba tur palabra polisilábiko:

*Unda e énfasis ta kai riba e '''último''' sílaba, i e palabra ta kaba ku un '''vokal''':
**''piská''
**''informá''
**''kachó''
*Unda e énfasis ta kai riba e '''penúltimo''' sílaba, i e palabra ta kaba ku un '''konsonante''':
**''fásil''
**''hóben''
**''miéntras''<br>Esaki no ta inkluí palabra ku ta kaba ku un [[shua]] siguí pa un konsonante:
***''mangel''
***''amandel''
***''koper''
*Unda e énfasis ta kai kualke otro kaminda ku no ta último òf penúltimo:
**''sílaba''
**''sientífiko''
**''áwaseru''


[[Aksènt]] no ta kambia ku palabranan ku ta terminá ku e [[sufihonan]] ''mente'' òf ''nan''. Si nan tabata tin un aksènt, e ta keda, si no tabata tin, no ta pone un aserka.

Algun ehèmpel:
*''íntimo'' ta bira ''íntimamente''
*''fásil'' ta bira ''fásilmente''
*''piská'' ta bira ''piskánan''
*''regla'' ta bira ''reglanan''

===Eksepshon===

# Si e sílaba ku [[énfasis]] mester risibí un aksènt grave i un aksènt skèrpi, no ta pone aksènt skèrpi riba e [[sílaba]].
# No ta pone aksènt skèrpi riba palabranan unda e énfasis ta kai riba e último sílaba, i ta kaba ku un [[diptongo]] dekresiente òf un [[triptongo]].
#* ''kabai''
#* ''Kòrsou''
# Tambe pa redusí huzo di [[signo ortográfiko]], no ta pone aksènt skèrpi riba ''tabata'' ku ''tabatin''.
# No ta nesesario pa pone aksènt riba lèter kapital.
#* ''Último'' i ''Ultimo'' ta korekto

==Lèter kapital==

Ta skibi ku lèter kapital:

* E promé lèter na prinsipio di un teksto
* E promé lèter na prinsipio di un frase, esta semper despues di un punto ( . ), un signo di interogashon ( ? ), òf di ekslamashon ( ! )
* E promé lèter di nòmbernan propio di un persona, animal òf opheto<br>Nòmber di deidat i di personanan divino i nòmber geográfiko ku ta pertenesé na e grupo aki; "San" i "Santa" dilanti un nòmber tambe
* Títulonan òf nòmbernan di dignidat manera
** ''Sumo Pontífise''
** ''Su Mahestat''
* Palabranan prinsipal den títulonan i epígrafenan


No ta skibi ku lèter kapital:

* Nòmber di dianan i lunanan
** ''djaluna''
** ''aprel''
* Nòmber ku ta deriva di nòmbernan geográfiko (sustantivo i athetivo)
** ''un arubano''
** ''un buki hulandes''
* Idiomanan
** ''papiamentu''
** ''indones''

==Kontrakshon==

E uzo di [[kontrakshon]] na papiamentu ta hopi komun, partikularmente ora ta papiá. Ta rekomendabel ku ta evitá mas tantu posibel e uzo di [[kontrakshon]] den teksto. Den kaso ku mester skibi palabranan ku kontrakshon, ta uza un apóstrofe kaminda tin elishon di un òf mas lèter.

# Algun ehèmpel di elishon di un lèter:
#* ''ta asina'' - ''t'asina''
#* ''no ta asina'' - ''n' t'asina''
#* ''yuda e'' - ''yud'é''
# Algun ehèmpel di huzo di apóstrofe sin espasio entre e apóstrofe i e lèter su dilanti i esun despues:
#* ''kashi di glas'' - ''kash'i glas''
#* ''kos di hari'' - ''ko'i hari''
#* ''bleki di lechi'' - ''blek'i lechi''<br>Aki tin elishon di e último lèter di e promé palabra i e promé lèter di e di dos palabra.
# Algun ehèmpel di huzo di apóstrofe ku espasio entre e palabra dilanti e apóstrofe i e apóstrofe:
#* ''brel di solo'' - ''brel 'i solo''
#* ''stèm di kanta'' - ''stèm 'i kanta''
#* ''bòter di biña'' - ''bòter 'i biña''<br>Aki tin elishon di e e promé lèter di e di dos palabra so.
# Ta hopi komun pa huza kontrakshon ku e [[pronòmber personal|pronòmbernan personal]] '''ami''', '''abo''' i '''e'''. Por huza kontrakshon aki, pero ta preferibel ku ta skibi nan lòs di e verbo su dilanti:
#* ''duna ami'' - ''duna mi'', ''duna'mi''
#* ''duna abo'' - ''duna bo'', ''duna'bo''
#* ''duna e'' - ''dun'é''

==Komparashon entre Português, Papiamentu, Kriolu di Guinea-Bissau i Kriolu di Kabu Verdi==

{|class="wikitable"
|-
! [[Português]]
! [[Papiamentu]]
! [[Kriolu di Guinea-Bissau]]
! [[Kriolu di Kabu Verdi]]
|-
| Bem-vindo || Bon Bini || Bô bim drito || Nhôs bem dreto
|-
| Bom Dia || Bon dia|| bon dia|| bon dia
|-
| Obrigado || Danki || Obrigado || Obrigado
|-
| Como vai? || Kon ta bai? || Kuma ku bu na bai? || Mô ku bu stá bai?
|-
| Muito bom || Hopi bon || I bon dimás || Ê bon dimás
|-
| Eu estou bem || Mi ta bon || Ami n´stá bon || Mi n´stá bon
|-
| Eu, Eu Sou || Mi || Ami || Mi
|-
| Tenha um bom dia || Pasa un bon dia || Pasa un bon dia || Pasa un bon dia
|-
| Vejo você depois, Até logo || Te aworo || N´ta odjau dipus || N´ta odjau dispôs
|-
| Comida || Kuminda || Bianda || Cumida
|-
| Pão || Pan || Pon || Pon
|-
| Suco, Refresco, Sumo || Refresco || Sumo || Sumo
|-
| Eu amo Curaçao|| Mi stima Korsou || N´gosta di Curazao || ´Mi n´gosta di Curazao
|-
|}

==Linknan eksterno==
*[http://www.fpi.an/ Fundashon pa Planifikashon di Idioma]

[[af:Papiaments]]
[[br:Papiamento]]
[[ca:Papiamento]]
[[de:Papiamentu]]
[[en:Papiamento]]
[[eo:Papiamento]]
[[es:Papiamento]]
[[et:Papiamento keel]]
[[eu:Papiamento]]
[[fi:Papiamentu]]
[[fr:Papiamento]]
[[ga:Paipeamaintis]]
[[gl:Papiamento]]
[[id:Bahasa Papiamento]]
[[is:Papiamento]]
[[it:Lingua papiamento]]
[[ko:파피아멘토어]]
[[li:Papiaments]]
[[nl:Papiaments]]
[[no:Papiamento]]
[[pl:Papiamento]]
[[pt:Papiamento]]
[[ru:Папьяменто]]
[[sv:Papiamento]]
[[tr:Papiamento]]
[[zh:帕皮阿门托语]]
