{{refimprove}}
{{Infobox person 
| name          = Charles Cooper
| image         = Curaçao politic personality icon.svg
| caption       = 
| term          = 14 di yüni 2021 - presente
| monarch       = [[Rei Willem-Alexander]]
| predecessor   = [[Zita Jesus-Leito]]
| birth_date    = {{Birth date and age|1963|05|28}}
| occupation    = Minister di Tráfiko, Transporte i Planifikashon Teritorial di [[Kòrsou]]
| party        = [[Movementu Futuro Kòrsou]]
}}
'''Charles Fernandes Cooper''' ([[Kòrsou]], [[28 di mei]] [[1963]]<ref>[https://edsonevertsz.files.wordpress.com/2010/08/kandidato-elekshon.pdf  Kandidato elekshon]</ref>) ta un politiko [[Kòrsou|kurasoleño]] pa partido [[Movementu Futuro Kòrsou|MFK]] i desde 14 di yüni 2021 [[Ministerionan di pais Kòrsou|minister di Tráfiko, Transporte i Planifikashon Teritorial]].<ref>[https://www.vigilantekorsou.news/awe-lo-tuma-luga-e-seremonia-ofisial-di-huramentashon/ Awe lo tuma luga e seremonia ofisial di huramentashon], Vigilante (14 yüni 2021)</ref> Di 2010 pa 2012 e tabata e prome mandatario di pais Kòrsou pa okupa e ministerio aki den [[Gabinete-Schotte]]. Cooper tabata miembro di [[parlamento di Kòrsou]] di 2017 pa 2021. 

== Biografia ==
Charles Cooper, konosí tambe komo Chaleco of Chief, a nanse den e bario di [[Parera]]. Su famia a konsistí di solamente un mama, ku a traha duru pa lanta dos yu hòmber i dos yu muhé.
Su promé eksperensia na skol ela pasa na Alouisius kleuterschool na Pietermaai. Despues ela krusa kaya i a bishitá St. Jozef School te ku su di tres klas. E sobra klasnan di skol básiko ela sigui na Dr. Da Costa Gomez school na Koraal Specht, ya komo ku e famia a muda pa e bario ei. Den su ora liber semper ela buska ko'i hasi den su bario. Ela kue djòp di chapi kura, traha mekániko i asta ela siña saka sla.
Ku su 13 aña ya e tabata bon konosí den e mundu di korant komo bendedó di korant. E tabata e promé ku a kuminsá bende korant na lusnan di tráfiko na Dr. Maalweg, mainta promé ku e bai skol, pa despues atardi e parti korant pa varios kas den e bario nan Janwe, Bottelier, Dominguito i Koraal Specht. Ku e ganashi atkerí e tabata yuda na kas i sòru pa su mes. Ku su 15 aña ela optené su diploma di A-stroom na Technische School St. Paulus. Djei ela sigui pa su T-stroom na Jan Ruimers technische school, kua ela kaba ku éksito den apénas 2 aña. E siguiente paso den su karera tabata e 2 añanan ku ela kursa na Bedrijfschool, di e tempu ei Shell, den oranan di dia i anochi e dos último klasnan di [[HAVO]].
Ku su 19 aña ela kuminsá traha na [[Shell Curacao N.V.|Shell]] komo instrumentmaker. Komo Charles Cooper tabata sa ku e por logra mas, ela pidi un beka di Shell pa e por a studia procestechniek na M.T.S. E petishon aki a keda rechasá i despues Charles a keda kla ku un beka di Gobiernu Central pa e por a bai studia na Tilburg Hulanda.
Dia 3 di ougùstùs 1983 ela sali den e grupo grandi di beursalen rumbo pa Hulanda. Aya un biaha mas Charles a mustra su kapasidat i a kaba su M.T.S den 2 aña di tempu, cumlaude i komo "ooit best geslaagde" di e skol. Aya na Hulanda su deseo pa yuda su próhimo a bira mas grandi i e tabata hopi aktivo riba tereno sosial. Por ehèmpel ela militá den un organsisashon ku ta sali na defensa di Antiyanonan, S.A.T. i den komishon di guia pa beursalen i despues komo sekretario di Sirkulo Antiano di Tilburg.
Ku hopi esfuerso Charles Cooper a logra haña un beka pa e por a sigui su H.T.S. Despues di 4 aña ela gradua komo ingeniero den teknologia kímiko na Universidat di Breda. Den apénas un siman ela regresá su isla natal i a bai traha bèk na e mesun empresa ku e tabata traha promé, kual a bira Refineria Isla, pero awor den un otro funshon.
Dirigentenan haltu di Refinería Isla, mirando su kapasidat, despues di 3 luna di labor a ofresé e oportunidat di oro pa e bai hasi [[Master]] of sience na Universidat di Zulia na [[Venezuela]]. E estudio aki a dura 3 aña. Tabata aki tambe ku ela konosé su futuro esposa ku kende despues ela kontraé matrimonio i aktualmente tin un famia ku ta konsistí di un prensès i dos prínsipe.
Na momentu ku Charles a terminá su estudio ela regresá Kòrsou i a bai traha den e área di kontròl di proseso na nos refineria. Den 3 aña di tempu ela bai okupá e puesto di hefe di kontròl di proseso. 
Funshon ku ela okupá te ora ku el a kuminsa su karera politiko ku partido MAN.

Entre 2003 i 2010 Cooper tabata lider di MAN, retirando komo lider politiko despues di e perdida di tres asiento den elekshon 2010 pa [[konseho insular]]. Cooper si ta logra bira diputado di infrastructura.

Despues di [[Disolucion di Antia Hulandes|desmantelashon di Antia Hulandes]] dia 10 di oktober 2010 ta nombra Cooper komo minister di Trafiko, Transporte i Planifikashon Teritorial, e prome mandatario di Kòrsou ku e kartera aki. E tabata un di e ministernan ku no a pasa e screening.<ref>{{nl}}[https://web.archive.org/web/20160305032640/http://images2-telegraaf.nl/multimedia/archive/00909/Onderzoek_909857a.PDF  Memo inzake screeningsresultaten]</ref> Inisialmente no a aktua riba e resultado di e screening i Cooper a keda ku e encargo di minister. Finalmente e diskushonnan kontinuo tokante e integridat di diferente minister ta kulminá den un krisis politiko, ku a kousa kaida di gabinete Schotte na 2012.

Na elekshon 2012 pa parlamento di Kòrsou Cooper a enkabesá e lista di Partido MAN i a keda elegi komo parlamentario. Na 2016 e ta bandona Partido MAN despues di binti aña ku e partido.<ref>{{nl}}[https://antilliaansdagblad.com/nieuws-menu/13885-cooper-stapt-op-bij-man  Cooper stapt op bij MAN], Antilliaans Dagblad, 27 yüni 2016. Rekuperá 7 ougustus 2021.</ref> Cooper ta uni su mes na partido [[Movementu Futuro Korsou]] (MFK) i tabata di 2017 pa 2021 miembro di parlamento di Kòrsou.

{{Appendix}}

{{DEFAULTSORT:Cooper, Charles}}
[[Category:Hendenan]]
[[Category:Polítiko di Kòrsou]]
