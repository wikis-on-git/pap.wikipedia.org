=== Tormenta ===
[[Image:Hurricane_profile.svg|150px|right|thumb|Un profil mustra un sirkularmentu di airu i vaporashon di awa di laman]]
[[File:Wolkenstockwerke.png|right|thumb|150px|E voporashon di awa ku ta forma nubianan]]
Sùiduwest ta un dje [[tormenta tropikal]] ku ta lanta inesperá den e zona tropikal ora ku awa di laman ta 26 - 27 grado sèlsio.E ta surgi dor di vaporashon di awa di laman ku ta lanta bai den atmosfer kaminda ta friá i kondensá bira gotanan chikitu di awa.E gotanan chikitu di awa ta forma nubianan den region di preshon airu bou,ku ta un dje fuente di energia pa tempestat i yobida i ta oumentá bientu fuerte ku ta kuminsa sirkulá te ora e bira un tormenta.E fenómeno aki ta surgí mas den luna di ougùstùs,september i oktober,den temporada ei, dianan ku bientu ta ketu na nortost ta surgi yobida fuerte ku tempestat den e zona tropikal aki, ku ta keda para un kaminda yobe ora òf dianan largu te na momentu ku bientu di un dje pasatnan ta domina, e ta move den su direkshon.Si ta sùitwest ta dominá,ta bira yobida i tormenta foí sùiduwèst (sùiduwèst òf sùitwèst) ku ta stiwa olanan di laman den direkshon nortost ku ta hasi hopi daño na naturalisa ora ke yega na tera, pa despues bai kaba na nada òf e por bira un orkan,manera e dos orkannan Lenny i Omar ku a pasa den lastu añanan riba e islanan Aruba, Bonaire i Curaçao i otro islanan den karibe. 

=== Orkan Lenny ===
[[Image:The_Great_Wave_off_Kanagawa.jpg|150px|right|thumb|Stiwamentu di laman den direkshon kontrali]]
[[Image:Hurricane_Lenny_17_nov_1999_2015Z.jpg|150px|left|thumb|Orkan Lenny den direkshon kontrali.Fo'i 
Sùitwèst na Nortost]]
Na aña 1999 a surgi un tormenta tropikal 260 km sùitwèst dje [[islanan kaicos]] den un temperada kòrtiku a bira un orkan (Lenny) di kategoría 4 te kasi pa yega kategoría 5 ku velosidat di 250 km p/o ku a pasa 500 km nort di islanan A-B-C fo'i sùitwest a hasi daño riba hopi islanan den Karibe,tur 5 islanan di Antia i Aruba a haya daño.Na Bonairu olanan a saka hopi koral, baranka i santu fo'i den laman trese riba tera i den kasnan pegá ku laman na Playa (Belnem), destruí e waf, boto i barkunan ku tabata mará e momentu ei den haf,Na e otro Islanan ela saka un barku ku a senk,fo'i fondo di laman trese riba tera.Ora e orkan tabata pasandó nort di e islanan el a produsí un vloedgolfeffect, laman tabata lanta bin ariba i bolbe baha sin bientu duru, komo ku e orkan tabata pasa leu fo'i e islanan por a mira e efèkto aki. El a sigui den direkshon nortost i bai kaba na nada den ost di [[Osean Atlantiko]].

=== Orkan Omar ===
[[Image:Hurricane Omar secondary peak.jpg|150px|right|thumb|
Asina Omar a kuminsa hala su energia fo'i awa di laman.]] [[Image: Vis omar 08152008 1115am.jpg|150px|left|thumb|
Omar ta 300 km nort di Boneiru bai den direkshon nortost.]]
Na aña 2008 a surgi un tormenta ku hopi yobida i tempestat 195 km nort di Korsow ( Un potret ku un satelite a saka dia ku e tormenta a surgi) komo ku bientu tabata hopi suak den atmosfer i fo'i nortost bientu a baha.E depreshon tropikal aki a oumentá i bira un orkan (Omar) ku bientu fo'i  direkshon di sùitwest.Dia 14 di oktober Omar tabata bai den direkshon di sùitost, pero no a dura hopi ku 150 km nort di Boneiru e orkan Omar a kue direkshon di nort-nortost i pasa band'i [[Puerto Rico]], [[Saint Croix]] i [[Sint Maarten]] sigui bai nortost te dia ku el a pèrdè su fuente di energia komo ke awa di laman tabata ménos ku 20 grado.

=== Yobida Na Kòrsow ===
Riba 2 di november aña 2010 a surgi riba [[Kòrsow]] un yobiba ku tempestat fuerte,komo e depreshon tropikal aki tabata den besindario òf net riba e isla e no por a hala sufisiente energia fo'i awa di laman pa e bira un [[tormenta tropikal]]. E yobida riba isla tabata asina fuerte ku hopi edifisio,tienda i barionan a haya daño di awa, 2 persona a pèrdè nan biba.Dentro di 12 ora a yobe mas ku 250 mm di awa,pa kompara ku den un aña ta yobe mas òf menos 500 mm.

=== Orkan Fo'i Sùitwest ===
Orkannan fo'i direkshon di sùitwest ta un peliger pa islanan ku un baiha na sùitwest, olanan di laman ku ta stiwa komo ke orkan ta bai den direkshon kontrali ta bini dirèkt den bahia.Islanan ku beach i bahianan ku nivil di laman ta kasi pa kompará ku esun di tera ta haya hopi daño komo e tipo di olanan aki tin un haltura di 5 – 10 meter ora e lanta subi tera.Riba laman e olanan aki por yega 30 m loke ku orkan Luis a produsí na aña 1995,e orkan aki tabata un di nortost pasat ta  otro tipo di orkan el a surgi sùit di islanan [[Kapverdia]].E orkan aki a surgi fo'i un tempestat di kontinente [[Afrika]], el a kue e ruta di mas largu.

=== Syklon Mahina ===
Na Bathust Bay (Oustralia) na aña 1899 ora e [[Tropikal Cyclone Mahina]] a yega tera fo'i sùitwest olanan di 13 meter tabata drenta e bahia, 300 hende a bira viktima di olanan di mas haltu ku un orkan òf syklon a yega di produsí den historia ora el a subi tera.Tin meteorológiko nan ta pretendé ke esaki por pasa un bes den 100 aña den zona tropikal aki.

=== Nivel di Laman ===
Na parti di sùit di Boneiru i Klein Boneiru nivel di laman ta kasi pa kompará ku esun tera,aki olanan haltu por hasi hopi daño riba tera.Tur e drentada di bokanan di laman na parti di sùit i west di Boneiru ta sera i a bira un saliña,na nort i ost di Boneiru tur bokanan di laman ta habri.E sùiduwest di tur siglonan a trese un kantidat di piedra i a sera drentada di bokanan di laman na band'i sùit i wèst dje isla aki.Riba parti sùit i west di Klein Bonaire por haya un bon bista kiko a pasa den tur e siglonan,ei riba e naturalisa ta intakto a surgi tambe un saliña.E fenómeno aki lo sigi pasa den futuro.

=== Nativonan ===
[[Nativonan]] di e islanan aki tabata konosé peligir di tormentanan tropikal fo'i sùitwest ku de bes en kuando ta bira un orkan.Asina nan desendiente nan tambe tabata tene kuenta ku esaki i nan kampamentunan tabata na un destansha fo'i laman.Awendia hendenan no ta tene kuenta mas ku peliger di forsa naturalesa,nan ta traha kas, hotel i apartamento ku murayanan kasi den laman.
