Tormenta

Sùiduwest ta un dje tormenta tropikal ku ta lanta inesperá riba laman di Karibe,vaporashon di awa riba laman ta un dje fuente di energia ku ta forma e tormenta aki,ku ta trese tempestat i hopi yobida i ku por lanta bientu fuerte fo'i e direkshon di sùitwèst (ta yamé seiduèst òf sùiduwèst) ku ta hasi hopi daño na naturalisa i ta tormentá islanan den Karibe i despues ta para kaba na nada.E fenómeno aki ta surgí mas den luna di ougùstùs òf september,den temporada ei ku riba un dia bientu ta bira den direkshon di sùitwest.E por bira un tormenta ku velosidat di un orkan ku bientu fuerte ku ta stiwa e olanan di laman den direkshon nortost.Olanan haltu ta saka koralref,santu,baraka fo'i fondu di laman trese riba kosta sùit i west dje islanan i tambe por destruí e waf,boto òf barkunan ku ta mará e momentu ei den haf,manera ta sosodé kasi tur aña na Bonairu i ta hasi hopi daño na su naturalisa.Olanan brutu ta hala tapa i destruí tur loke ta pegá ku kosta.Na aña 1999 a lanta un tormenta 260 km sùitwèst dje islanan kaiman den un temperada kòrtiku a bira orkan (Lenny) di kategoría 4 te kasi yega kategoría 5 ku velosidat di 250 km/h ku a pasa nort di nos islanan bou i bai den direkshon nortost i pasa e otro islanan riba i bai kaba na nada den osean Alantiko.Awa riba laman tabata stiwa komo e orkan tabata bai den direkshon kontrali,Olanan tabata lanta bin ariba i bolbe baha,saka hopi koral ku santu trese riba tera i den kasnan pegá ku laman na Playa.Na e otro Islanan ku ela saka un barku ku a senk,fo'i fondu di laman trese riba tera.Nos antepasadonan no tabata biba pegá ku laman,nan kampamentuna tabata na un distansha leu fo'i laman,pasobra nan tabata konosé e peliger di un tormenta foí sùiduwest.Na parti di sùit di Boneiru i Klein Boneiru nivel laman ta kasi pa kompará ku esun tera,aki olanan haltu por hasi hopi daño riba tera.Tur e drentada di bokanan di laman na parti di sùit i west di Boneiru ta sera i a bira un saliña,na nort i ost di Boneiru tur bokanan di laman ta habri.E sùiduwest di tur siglonan a trese un kantidat di piedra i a sera e bokanan di laman na banda aki.Riba parti sùit i west di Klein Bonaire por haya un bon bista kiko a pasa den tur e siglonan,ei riba e naturalisa ta intakto a surgi tambe un saliña.E fenómeno aki lo sigi pasa den futuro.
