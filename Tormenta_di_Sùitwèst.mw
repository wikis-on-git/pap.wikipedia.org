=== Tormenta ===
[[Image:Hurricane_profile.svg|150px|right|thumb|Un profil di formashon di un tormenta tropikal]]
Sùiduwest ta un dje tormenta tropikal ku ta lanta inesperá riba laman di Karibe.E ta surgi dor di vaporashon di awa di laman ku ta keinta i lanta bai laira den atmosfer kaminda ta friá i kondensá bira gotanan chikitu di awa.E gotanan chikitu di awa ta forma nubianan ku ta un dje fuente di energia ku ta forma un depreshon,ku ta trese tempestat i hopi yobida i ku ta por lanta bientu fuerte fo'i e direkshon di sùitwèst (ta yamé seiduèst òf sùiduwèst) ku ta hasi hopi daño na naturalisa i ta tormentá islanan den Karibe i despues ta para kaba na nada.E fenómeno aki ta surgí mas den luna di ougùstùs òf september,den temporada ei ku riba un dia bientu ta bira den direkshon di sùitwest.E por bira un tormenta ku velosidat di un orkan ku bientu fuerte ku ta stiwa e olanan di laman den direkshon nortost.Olanan haltu ta saka koralref,santu,baraka fo'i fondu di laman trese riba kosta sùit i west dje islanan i tambe por destruí e waf,boto òf barkunan ku ta mará e momentu ei den haf,manera ta sosodé kasi tur aña na Boneiru i ta hasi hopi daño na su naturalisa.Olanan brutu ta hala tapa i destruí tur loke ta pegá ku kosta.
=== Orkan Lenny ===
[[Image:The_Great_Wave_off_Kanagawa.jpg|150px|right|thumb|Stiwamentu di laman den direkshon kontrali]]
[[Image:Hurricane_Lenny_17_nov_1999_2015Z.jpg|150px|left|thumb|Orkan Lenny den direkshon kontrali.Fo'i 
Sùitwèst na Nortost]]
Na aña 1999 a lanta un tormenta 260 km sùitwèst dje [[islanan kaicos]] den un temperada kòrtiku a bira orkan (Lenny) di kategoría 4 te kasi yega kategoría 5 ku velosidat di 250 km/h ku a pasa nort di nos islanan bou i bai den direkshon nortost i pasa e otro islanan riba i bai kaba na nada den ost di [[Osean Atlantiko]].Awa riba laman tabata stiwa komo e orkan tabata bai den direkshon kontrali,Olanan tabata lanta bin ariba i bolbe baha,saka hopi koral ku santu trese riba tera i den kasnan pegá ku laman na Playa.Na e otro Islanan ela saka un barku ku a senk,fo'i fondo di laman trese riba tera.
=== Nivel di Laman ===
Na parti di sùit di Boneiru i Klein Boneiru nivel di laman ta kasi pa kompará ku esun tera,aki olanan haltu por hasi hopi daño riba tera.Tur e drentada di bokanan di laman na parti di sùit i west di Boneiru ta sera i a bira un saliña,na nort i ost di Boneiru tur bokanan di laman ta habri.E sùiduwest di tur siglonan a trese un kantidat di piedra i a sera drentada di bokanan di laman na band'i sùit i wèst dje isla aki.Riba parti sùit i west di Klein Bonaire por haya un bon bista kiko a pasa den tur e siglonan,ei riba e naturalisa ta intakto a surgi tambe un saliña.E fenómeno aki lo sigi pasa den futuro.
=== Antepasado ===
Nos antepasadonan no tabata biba pegá ku laman,nan kampamentunan tabata na un distansha leu fo'i laman,pasobra nan tabata konosé e peliger di un tormenta foí sùiduwest.
