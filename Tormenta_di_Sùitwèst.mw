=== Tormenta ===
[[Image:Hurricane_profile.svg|150px|right|thumb|Un profil mustra un sirkularmentu di airu i vaporashon di awa di laman]]
[[File:Wolkenstockwerke.png|right|thumb|150px|E voporashon di awa ku ta forma nubianan]]

Sùiduwest ta un dje [[tormenta tropikal]] ku ta lanta inesperá riba laman di Karibe.E ta surgi dor di vaporashon di awa di laman ora e ta 26 - 27 grado sèlsio, e ta lanta bai den atmosfer kaminda ta friá i kondensá bira gotanan chikitu di awa.E gotanan chikitu di awa ta forma nubianan ku ta un dje fuente di energia den region di preshon airu bou,ku ta trese tempestat i yobida i oumentá bientu fuerte ku por bira un tormenta òf un fo'i direkshon di sùitwèst (ta yamé seiduèst òf sùiduwèst) ku ta hasi hopi daño na naturalisa i ta tormentá islanan den Karibe i despues ta para kaba na nada.E fenómeno aki ta surgí mas den luna di ougùstùs,september i oktober,den temporada ei ku bientu ta ketu fo'i nortost, di direkshon di sùitwest ta dominá, por surgi un tormenta ku bientu fuerte ku velosidat di un orkan ku ta stiwa e olanan di laman den direkshon nortost.Olanan haltu ta saka koralref,santu,baraka fo'i fondu di laman trese riba kosta sùit i west dje islanan i tambe por destruí e waf,boto òf barkunan ku ta mará e momentu ei den haf,manera ta sosodé kasi tur aña riba Boneiru i ta hasi hopi daño na su naturalisa.Olanan brutu ta hala tapa i destruí tur loke ta pegá ku kosta.

=== Orkan Lenny ===
[[Image:The_Great_Wave_off_Kanagawa.jpg|150px|right|thumb|Stiwamentu di laman den direkshon kontrali]]
[[Image:Hurricane_Lenny_17_nov_1999_2015Z.jpg|150px|left|thumb|Orkan Lenny den direkshon kontrali.Fo'i 
Sùitwèst na Nortost]]
Na aña 1999 a lanta un tormenta 260 km sùitwèst dje [[islanan kaicos]] den un temperada kòrtiku a bira orkan (Lenny) di kategoría 4 te kasi yega kategoría 5 ku velosidat di 250 km/h ku a pasa nort di nos islanan bou i bai den direkshon nortost i pasa e otro islanan riba i bai kaba na nada den ost di [[Osean Atlantiko]].Awa riba laman tabata stiwa komo e orkan tabata bai den direkshon kontrali,Olanan tabata lanta bin ariba i bolbe baha,saka hopi koral ku santu trese riba tera i den kasnan pegá ku laman na Playa.Na e otro Islanan ela saka un barku ku a senk,fo'i fondo di laman trese riba tera.
=== Nivel di Laman ===
Na parti di sùit di Boneiru i Klein Boneiru nivel di laman ta kasi pa kompará ku esun tera,aki olanan haltu por hasi hopi daño riba tera.Tur e drentada di bokanan di laman na parti di sùit i west di Boneiru ta sera i a bira un saliña,na nort i ost di Boneiru tur bokanan di laman ta habri.E sùiduwest di tur siglonan a trese un kantidat di piedra i a sera drentada di bokanan di laman na band'i sùit i wèst dje isla aki.Riba parti sùit i west di Klein Bonaire por haya un bon bista kiko a pasa den tur e siglonan,ei riba e naturalisa ta intakto a surgi tambe un saliña.E fenómeno aki lo sigi pasa den futuro.
=== Antepasado ===
Nos antepasadonan no tabata biba pegá ku laman,nan kampamentunan tabata na un distansha leu fo'i laman,pasobra nan tabata konosé e peliger di un tormenta foí sùiduwest.
