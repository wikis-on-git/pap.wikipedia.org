{{Databox}}
'''Waterpolo''' ta un deporte akuatiko ku ta wòrdu hungá den tim. E partido ta konsisti di 4 kwart (òf periodo) den kua kada ekipo ta purba di skor gol dor di tira e bala den gol di e oponente i e ekipo ku mas gol na final di e partido a gana e partido. Un ekipo ta konsistí di 6 '''hungadó den vèlt''' i un [[kiper]]. Ekiponan mag tin hungadónan adishonal pa substituí e hungadónan den vèlt i un kiper pa substituí e kiper den vèlt. Normalmente waterpolo ta kedá hungá den un pisina hundu (normalmente unu di 1,8 m hundu òf 5,9 pia) i hungadónan ta rekeri kondishon i ambishon. 

Waterpolo ta un deporte di kontakto. '''Foulnan menor''' ta sosodé frekuentemente i '''exclusion fouls''' (den kua e hungadó ta keda suspendé for di wega pa 20 sekònde) ta komun.

Aparatura spesial pa waterpolo ta inkluí un '''bala di waterpolo''', kual ta drif riba awa; [[cap]] ku number i koló; i dos [[gol]], kual sea ta drif riba awa òf ta mará na kantu. 

E wega ta konsisti di [[landamentu]] (ku of sin e bala), uzando un forma spesial di miho konosí komo e [[eggbeater kick]] of "fiets", tiramentu, fangumentu i tiru riba gol. Tur esaki mester sosode uzando un solo man. Kada ekipo ta konsistí di 6 hungadó den vèlt i un kiper. Ku eksepshon di e kiper, tur hungadó ta partisipa den atake i defensa. Apresiabel ta pa kada hungadó tin tambe e abilidat di hungá den tur rol ofensivo i defensivo.

Tin bisá ku e wega a origina na [[Schotland]] den kabamentu di siglo 19 komo sifuera un estilo di "[[rugby]] den awa" Ta kredita [[William Wilson]] komo inventor di e deporte. Pues e wega a sigui krese ku formashon di e [[London Water Polo League]] i despues a sigui ekspande i krese, birando popular den varios país mundialmente, notabelmente [[Europa]], [[Merka]], [[China]], [[Canada]] i [[Australia]].
[[Category:Deporte]]
