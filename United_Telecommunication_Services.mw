[[File:UTS_pic.gif|thumb|right|Logo di UTS]]
'''United Telecommunication Services''' ta e kompania nashonal di telekomunikashon di pais [[Kòrsou]]. UTS ta duna servisio na klientenan den [[Karibe]], [[Zùit Amérika]] i [[Oropa]]. UTS tin 90 aña di eksperensia riba e tereno di telekomunikashon. Su servisionan ta entre otro: servisio di Internèt, televishon digital i telefòn.


==Historia==
===1892 – 1951===
E era di telekomunikashon a kuminsá na [[Kòrsou]] na aña 1892 ku e dunamentu di konseshon pa instalá e promé liña di telefòn  pa señor Abraham Ugueto. Na 1927 outoridatnan kolonial di e tempu ei na [[Antias Hulandes]] a tuma over i nan a establesé ‘Landsradio- en Telefoondienst’. Esaki a resultá den konstrukshon di un nètwèrk di telekomunikashon kompletamente nobo riba e teritorio aki. 

===1952 – 1978===
Na aña 1952 ‘Telefoondienst’ a wòrdu separá for di ‘Landsradiodienst’ i kada isla a haña nan mes servisio di telefòn. ‘Landsradiodienst a bira e ora ei ‘Landsradio en Telegraafdienst’. E kompania nobo ku a wòrdu lantá a bai konsentrá riba e ret di komunikashon internashonal dor di introdusí e teknologia VHF, trese konekshonnan ku Venezuela i ponementu di un kabel supmarino entre Kòrsou, [[Sint Maarten]] i [[Sint Thomas]]. Konsekuentemente, Antia a kuminsá forma parti di e ret internashonal di komunikashon.

===1979 – 1995===
1979 ta e aña ku ‘Telefoondienst’ a bira un kompania anónimo di gobièrnu, ku a karga e nòmber SETEL N.V. For di e tempu ei e kompania su servisio di telefon tabata wòrdu inová konstantemente i e klientela tabata krese konsiderablemente. 

===1996 – presente===
Na aña 1996 ‘Landsradio en Telegraafdienst’ a bira Antelecom N.V. i na 1999 huntu ku SETEL N.V., a lanta e kompania mama United Telecommunication Services N.V.


==Kompanianan==
[[File:Tds_logo.png‎|150px|right|Logo di TDS]]
[[File:Telecuracao_logo.gif|150px|right|Logo di TeleCuracao]]
[[File:Carib_serve_logo.jpg‎‎|150px|right|Logo di New Technologies Group]]
[[File:Uniqa.jpg‎‎|150px|right|Logo di UTS Surinam]]
[[File:Chippie_ulanda_logo.gif‎‎|150px|right|Logo di Chippie Hulanda]]

UTS ta e kompania mama di diferente kompania di telekomunikashon. Esakinan ta entre otro:
===T.V. Distribution Systems N.V.===
TDS ta un kompania ku ta ofresé televishon di kabel(wireless) na Kòrsou i [[Boneiru]] for di aña 1985.

===TeleCuraçao===
''Articulo principal'': ''[[Telecuracao|TeleCuraçao]]''<br />
TeleCuraçao ta e planta di [[television]] kurasoleño na Berg Ararat ku ta den aire riba kanal 8. Su transmision tambe ta yega [[Boneiru]] via stashon relay.

===Telelease===
TeleLease N.V. ta un otro kompania yu di UTS ku ta duna servisionan di lis riba teritorio kurasoleño.  

===E-Powerhouse===
- - - 

===New Technologies Group N.V.===
New Technologies Group N.V. kual ta operá bou di e nòmber CaribServe.NET ta ofresé servisionan di Internèt na Sint Maarten.

===UTS i telefon selular===
UTS ta duna tambe servisio di telefòn selular na ocho pais rònt mundu. E paisnan aki ta Kòrsou, Boneiru, Sint Maarten, [[Sint Eustatius]], [[Saba]], [[Sint Kitts & Nevis]], [[Hulanda]] i[[ Sürnam]].


==UTS i gobièrnu==
UTS ta un kompania anónimo di gobièrnu di Kòrsou, kual tur e akshonnan ta den man di gobièrnu. Esaki ta nifiká ku gobièrnu di Kòrsou òf mihó bisa e pueblo di Kòrsou ta doño apsoluto di UTS i tur e kompanianan ku e ta operá. UTS ta kontribuí den kaha di gobièrnu dor di paga dividendo na gobièrnu, komo ku esaki ta e doño di e kompania. Un kompania manera UTS asina no por bai fayit fásil, pasobra na momentu di problemanan finansiero e por risibí yudansa di gobièrnu. UTS ta wòrdu dirigí dor di un direktor i ta kompletamente liber pa tuma su mes desishonnan, pero e ta kai kompletamente bou di responsabilidat di e minister di Tráfiko, Transporte i Planifikashon Teritorial di pais Kòrsou. Gobièrnu ta kontrolá UTS via di su komisarionan den e kompania. Te ainda gobièrnu ta pèrmití pa UTS tin monopolio riba telefòn figo; esaki ta pa garantisá servisio di komunikashon pa henter e poblashon.


==Linknan eksterno==
*[http://www.uts.cw/ Sitio ofisial di UTS]
*[http://www.tdscuracao.com/ Sitio ofisial di TDS]
*[https://web.archive.org/web/20100830194659/http://www.telecuracao.com/web/HomePage.aspx Sitio ofisial di Telecuracao]
*[http://www.businesscuracao.com/telelease/ Sitio ofisial di Telelease]
*[http://www.caribserve.net/ Sitio ofisial di New Technologies Group N.V.]
*[https://web.archive.org/web/20100729073008/http://www.chippie.an/ www.chippie.an] - Portal ofisial di e servisio di chippie di UTS
*[https://web.archive.org/web/20101024220044/http://chipabo.duts.nl/ Chippie Ulanda]
*[https://web.archive.org/web/20080206100431/http://www.uniqa.sr/ Sitio ofisial UTS Surinam]



[[Category:Kompanianan di Gobièrnu]]
[[Category:Kòrsou]]
[[Category:Telekomunikashon]]
