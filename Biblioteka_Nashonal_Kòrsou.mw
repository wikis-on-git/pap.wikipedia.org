[[File:Biblioteka_korsou.jpg‎|400px|thumb|right|Biblioteka Nashonal Kòrsou]]
'''Biblioteka Nashonal Kòrsou''' ta e unico [[biblioteka]] públiko di [[Kòrsou]] i ta situá na [[Willemstad]] den bario di [[Skalo]].

== Historia ==
Biblioteka Nashonal Kòrsou (BNK) a keda instituí na aña 1922 bao di e nomber ''Openbare leeszaal en boekerij'' komo parti di e servisio gubernamental di “Enseñansa i Kultura”. Su kolekshon tabata konsistí e tempu ei di kolekshonnan di diferente biblioteka chikitu riba e isla i di donashonnan i kolekshonnan lokal privá.

Ya kaba na 1945 e biblioteka tabata ubiká den un edifisio separá. E edifisio aki tabata konosí den boka di pueblo komo “Leeszaal di Pietermaai”. Algun departamento, manera entre otro e biblioteka hubenil, tabata ubiká na Brionplein, [[Otrobanda]]. Na aña 1973 e biblioteka a bira un servisio riba su mes bao gobièrnu insular di Kòrsou i a sigui bao di e nomber Biblioteka Públiko Kòrsou. Na aña 1988 tur e servisionan di [[Pietermaai]] i [[Otrobanda]] a muda pa e edifisio nobo na Skalo, diseña pa arkitekto Tom Janga. Na desèmber 1997 BNK a transformá di servisio di gobièrnu pa un fundashon. 

== Mishon ==
E mishon di BNK ta pa informá, den e sentido mas amplio di palabra, personanan i organisashonnan. Pa logra esaki e biblioteka ta stimulá aktivamente aksesibilidat na informashon lokal i general. Su meta ta pa ofresé e informashon aki segun nesesidatnan i posibilidatnan di nos diferente gruponan di enfoke. Ademas di esaki, e ta ehersé un funshon kultural, edukativo, rekreativo i sosial di sumo importansia.

== Meta i tareanan ==
BNK ke ta e sentro di informashon di mas avansá na Kòrsou i ta boga pa ta e instituto sentral na Kòrsou pa buska, elaborá, warda i duna informashon pa medio di tur sorto di medionan di komunikashon, ku aksento riba servisio na kliente, trabou na midí i efisiensia. Banda di e motibunan ariba menshoná ta trata di hasi esaki dor di ta un biblioteka aksesibel, den tur sentido di palabra pa un i tur.

Ta trata di hasi esaki dor di:
*Stimulá uzo di informashon 
*Duna informashon 
*Kontribuí na formashon kultural i sosial 
*Mantené e kolekshon nashonal
 
== Eksterno links ==
Bishita nan wepsait:
http://www.curacaopubliclibrary.an/papiamentu/index.html


[[Category:Kòrsou]]
[[Category:Literatura]]
