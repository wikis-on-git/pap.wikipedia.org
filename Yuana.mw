[[File:Iguana melanoderma Breuil et al 2020.jpg|thumb|250x260px|Yuana pretu di Saba]]
'''Yuana''' (nomber sientífiko: ''Iguana'') ta un género di lagadishi ku ta pertenesé na e famia yuana (Iguanidae) i ta nativo na áreanan tropikal di [[Sur Amérika|Amerika Sur]] i [[Amerika Sentral]] i Karibe.  

== Nòmber i klasifikashon ==
E género di yuana a wòrdu prome deskribí dor di e naturalista [[austria]]ko Josephus Nicolaus Laurenti den su buki ''Specimen Medicum, Exhibens Synopsin Reptilium Emendatam cum Experimentis circa Venena'' na 1768. E ta inkluí tres espesie: e ''yuana bèrdè'', ku ta komun rònt Karibe i [[Amerika Sentral]] antó popular komo bestia di kas, i e ''yuana antiano'', ku ta endemiko na e islanan chikitu di Karibe i ''yuana pretu di Saba''<ref>Breuil, M. et al. (2020), Painted black: ''Iguana melanoderma'' (Reptilia, Squamata, Iguanidae) a new melanistic endemic species from Saba and Montserrat islands (Lesser Antilles), ZooKeys volume 926, pages 95–131</ref>, ku ta endémiko na e islanan Saba i Montserrat. E último dos espesienan ta na peliger di ekstinshon dor di destrukshon di nan habitat.

E palabra "yuana" ta derivá di e forma spañó di e nòmber original di e espesie usa dor di e indjannan [[Taino]] "Iwana".<ref>Coles, William (2002), Green Iguana, U.S.V.I. Animal Fact Sheet #08, Department of Planning and Natural Resources US Virgin Islands Division of Fish and Wildlife</ref>

== Informashon general ==
[[File:Iguana iguana Portoviejo 04.jpg|thumb|Yuana adulto]]
Primeramente, yuana por biba te ku 20 aña. Un yuana adulto tin un koló shinishi bèrdè. Kontrali di esaki, esnan mas yòn tin un koló bèrdè bibu. Un nòmber pa un yu di yuana ta 'shilip' i un yuana bieu yama 'barbachi'. Un otro nòmber pa yuana ta: galiña di palu. Ademas un yuana ta kome solamente blachi/mata i fruta. Banda di esaki, nan gusta sinta den higra di solo pa nan mantené nan kurpa kayente. Bo a yega di tende di 'Yuana Man'? E konosido 'Yuana Man' ta un persona ku ta kana ku algun yuana den Punda. 

== Konsumo ==
Karni di yuana ta mashá gustá den Karibe. Sa traha sòpi di yuana, balchi di yuana i ta hasa yuana tambe. Dos lokalidat na Kòrsou ku sigur ta sirbi plato di yuana ta: 'Plaza Bieu' i 'Jaanchies'. 
[[File:Iguana Aruba.jpg|thumb|Un yu di yuana: shilip.]]

== Prokreashon ==
Tin yuana machu i tin yuana muhé. Un yuana machu por alkansá un altura di mínimo 2 meter. E yuana muhé ta pone webu; e ta pone mas ku 5 webu, antó e ta kai sinta i tapa su webunan ku tera. Esaki ta keda tapá te na momento ku e yuananan chikí sali. 

=== Espesie ===
E género ta enserá e siguiente espesie, ku e outor i e área di distribushon.
{| class="wikitable vatop"
! Nomber
! Outor
! '''Á'''rea di distribushon
|-
| Yuana bèrdè<br/ > (''Iguana iguana'')
| Carl Linnaeus, 1758
| [[Antias]], [[Belize]], [[Bolivia]], [[Brazil]], [[Colombia]], [[Costa Rica]], [[Ecuador]], [[El Salvador]], [[Guyana Franses]], [[Grenada]], [[Guadeloupe]], [[Guatemala]], [[Guyana]], [[Honduras]], [[Mexico]], [[Montserrat]], [[Nicaragua]], [[Panama]], [[Paraguai]], [[Peru]], [[Puerto Rico]], [[Sürnam]], [[Trinidad i Tobago]], [[Venezuela]], introdusí na [[Estadonan Uni di Merka|Merka]] den estadonan [[Florida]] i Hawai i na [[Republika di China|Taiwan]] 
|-
| Yuana antiano (''Iguana&nbsp;delicatissima'')
| Josephus Nicolaus Laurenti, 1768
| [[Antia Chiki]]
|-
| Yuana pretu di Saba (''Iguana&nbsp;melanoderma'')
| Michel Breuil et al., 2020
| [[Saba]] i Montserrat
|}

== Dicho i Proverbio ==
Na kontinuashon ta sigui algun dicho i proverbio tokante di yuana. Di e forma akí nos ta siña un ekspreshon/sabiduria na papiamentu tokante di yuana.

* Yuana ku kome leu for di kas, ta muri mal morto
* Pasó nochi ta mank'é, yuana ta buska su buraku na ten
* Si yuana no sombra na boka di su buraku, unda e sombra antó?
* Yuana ta troka su koló pa bo no tah'é mata

== Poema ==
Dr. Ronald Severing a skirbi un poema tokante di yuana. E ta titulá: 'Kuarteto pa yuana'.

==Galeria==
<gallery>
File:St Thomas Marriott Iguana 9 cropped.jpg|Yuana bèrdè na St. Thomas.
File:Iguana iguana male head.jpg|Otro yuana bèrdè.
File:Iguana delicatissima in Coulibistrie g17.jpg|Yuana antiano ta kome un mango.
File:Iguana delicatissima.jpg|Yuana antiano den 'wild' na [[Dominica]].
</gallery>

{{Commonscat}}
{{Appendix}}

[[Category:Animalnan]]
