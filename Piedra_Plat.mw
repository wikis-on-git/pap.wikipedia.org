[[File:Protestant Church Piedra Plat 2.jpg|thumb|Kerki protestant na Piedra Plat]]
'''Piedra Plat''' ta un bario na [[Aruba]], situa oost di e kapital [[Oranjestad]] den e districto di Paradera. E ta grens na districto Santa Cruz, entre otro e barionan di Hooiberg, Papilon y Cashero. Su nomber, conoci foi prome cu aña 1897 ora e kerki protestant a muda di Canashito pa Piedra Plat, ta referi na e gran cantidad di baranca di diorit di cua e banda ariba ta plat.<ref>{{nl}}Frank, Vivienno, ''Aruba en een keuze uit haar toponiemen'', Aruba (2019), ISBN 978-0-359-65900-5}}</ref> Por encontra e barancanan aki pariba y pazuid di e kerki. 

[[File:Collectie NMvWereldculturen, TM-10021485, Negatief 'Rotstekeningen van indianen bij Piedra Plat', fotograaf niet bekend, 1937.jpg|thumb|Pintura di indjan na Piedra Plat]]
Piedra Plat tin un superficie di mas o menos 1,1 km², ubica tur dos banda di e caminda ruta cuater. E pueblo ta conoci pa e Piedra Plat Entertainment Center<ref>{{citeer web|url=http://www.boletinextra.com/piedra-plat-entertainment-center-un-club-perfecto-pa-tur-sorto-di-actividad/ |titel=Piedra Plat Entertainment Center}}</ref>, un luga popular pa eventonan di musica, baile y arte; e Stadion Franklin J.Th. Bareño cu 3.000 asiento y base di [[SV Britannia]], un club di futbol lanta na 1958 y Club Kibrahacha, un centro di actividad pa adulto di 60 aña bay ariba.<ref>[http://www.weltfussballarchiv.com/Stadion.php?ID=6114  Franklin J.Th. Bareño Stadium], Weltfussballarchiv.com</ref>

{{Appendix}}

[[Category:Aruba]]
