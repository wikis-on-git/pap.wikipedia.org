{{Variante|a}}
{{Databox}}
'''Piedra Plat''' ta un luga na [[Aruba]], situa oost di e [[kapital|capital]] [[Oranjestad]] den e districto di Paradera. Luganan rond di dje ta [[Hooiberg]], Papilon y [[Cashero]]. Su nomber, conoci foi prome cu aña 1897 ora e [[Protestantismo|kerki protestant]] a muda di Canashito pa Piedra Plat, ta referi na e gran cantidad di baranca di dioriet di cua su banda ariba ta plat.<ref>{{nl}}Frank, Vivienno, ''Aruba en een keuze uit haar toponiemen'', Aruba (2019), [[International Standard Book Number|ISBN]] 978-0-359-65900-5}}</ref> Por encontra e barancanan aki pariba y pazuid di e kerki. 

[[File:Collectie NMvWereldculturen, TM-10021485, Negatief 'Rotstekeningen van indianen bij Piedra Plat', fotograaf niet bekend, 1937.jpg|thumb|Pintura di indjan na Piedra Plat]]
Piedra Plat tin un superficie di mas o menos 1,1 km², ubica tur dos banda di e caminda ruta cuater. Segun censo di 2010 Piedra Plat tin 2.419 habitante.<ref name="census2010">{{citeer web |werk=CBS Aruba |datum=2010-09-29|titel=Fifth Population and Housing Census, 2010: Selected Tables |url=http://cbs.aw/wp/wp-content/uploads/2012/07/Fifth-Population-and-Housing-Census-Aruba.pdf |page=75 |bezochtdatum=2022-05-10}}</ref> E bario ta conoci pa e unico kerki y scol protestant construi pafor di Oranjestad. Otro facilidadnan presente ta e Piedra Plat Entertainment Center<ref>{{citeer web|url=http://www.boletinextra.com/piedra-plat-entertainment-center-un-club-perfecto-pa-tur-sorto-di-actividad/ |titel=Piedra Plat Entertainment Center}}</ref>, un luga popular pa eventonan di musica, baile y arte; e compleho deportivo Franklin Bareño cu 3.000 asiento y cu ta e base di [[SV Britannia]], un club di futbol lanta na 1958; y Club Kibrahacha, un centro di actividad pa adulto di 60 aña bay ariba.<ref>[https://www.europlan-online.de/compleho-deportivo-franklyn-bare%F1o/stadion-13442.html  Compleho Deportivo Franklin Bareño], Europlan-online.de</ref>

== Mira tambe ==
* [[Lista di luga na Aruba]]

== Galeria ==
<gallery widths="180" heights="180">
Protestant Church Piedra Plat 2.jpg|Kerki protestant na Piedra Plat
Landschap met rotsen - 20652556 - RCE.jpg|Paisahe cu baranca
</gallery>

{{Appendix}}

[[Category:Aruba]]
