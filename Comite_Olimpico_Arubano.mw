{{Variante|a}}
[[File:Nuvola Aruban flag.svg|thumb|Bandera di Aruba]]
'''Comité Olímpico Arubano''' (abrevia '''COA''') ta un organisacion deportivo di [[Aruba]] y miembro di [[Comite Olimpico Internacional]] (COI). 

== Historia ==
Dia 21 di augustus 1985 a funda Comité Olímpico Arubano pa fungi como comite olimpico nacional (CON) despues cu Aruba adkeri su [[Status aparte di Aruba|status como pais autonomo]] dentro di [[Reino Hulandes]]. Cu esaki Aruba ta bandona e [[ Comité Olímpico di Antia Hulandes]] (NAOC). E fundadonan tabata 14 federacion di deporte Arubano: Amateur Baseball Bond Aruba, Arubaanse Atletiekbond, [[Arubaanse Voetbalbond]], Aruba Amateur Weightlifting Association, Aruba Basketballbond, Aruba Boxing Association, Aruba Lawn Tennis Bond, Aruba Judo Association, Aruba Schietbond, Aruba Softballbond, Aruba Table Tennis Association, Aruba Volleyball Association, Badmintonbond Aruba y Korfbalbond Aruba.<ref>[https://olympicaruba.com/history/ History], Comité Olímpico Arubano. Recupera 15 augustus 2021.</ref> 

Desde 1986 COA tin reconocimento oficial di [[Comite Olimpico Internacional]] y ta forma como tal parti di e movemento olimpico. Mescos pa cada CON su mision ta pa desaroya y proteha e movemento olimpico den su pais y pa haci esaki conforme e [[Carta Olimpico]]. Segun stipulacion di e Carta Olimpico COA ta autorisa pa manda atletanan weganan olimpico. E prome biaha cu e atletanan a representa pais Aruba na e weganan olimpico tabata na e Weganan Olimpico di Seoul ([[Sur Korea]]) na 1988.

== Directiva ==
E hunta di directiva di COA (2021-2025) ta consisti di Wanda Broeksema, [[presidente]]; Ivan Ng, vice-presidente; [[Nicole Hoevertsz]], secretaria general; Zuleima Dabian-Erasmus, segundo secretaria; Giovanni Bermudez, tesorero y miembronan Perlishka Lockhart-Orman y Maarten Willems.<ref>[https://www.noticiacla.com/news/23685 Wanda Broeksema ta presidente nobo di Comite Olimpico Arubano], NoticiaCla (15 oktober 2021). Recupera 17 oktober 2021.</ref>

== Link externo ==
*[http://www.olympicaruba.com  Website oficial di COA]
*[https://olympics.com/ioc/aruba Aruba - Website oficial di COI]

{{Appendix}}
