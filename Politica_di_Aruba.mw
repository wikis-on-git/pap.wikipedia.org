{{Variante|a}}
[[File:ARUBA-oranje-parlament.jpg|thumb|Sede di parlamento di Aruba]]
'''Aruba''', un pais di constitucion  den [[Reino Hulandes]], ta hiba un sistema di un pais representativo y parlamentario democratico, mediante e [[Promé minister|Prome Minister]] cu ta hefe di gobierno, y un sistema multipartidista. E [[poder ehecutivo]] (''uitvoerende macht'') ta wordo eherce pa e gobierno. E [[poder legislativo]] ta sinta den e gobierno y e [[parlamento]]. E [[poder hudicial]] ta independiente di e poder ehecutivo y esun legislativo. Aruba tin un autonomia completo den mayoria di ramo; algun excepcion ta: e defensa, relacion stranhero, y Corte Supremo. E constitucion, asina yama ''Staatsregeling van Aruba'', a keda promulga na januari 1986.  

== Poder ehecutivo ==
E poder ehecutivo ta sinta den e funcion di [[gobernador]], y e conseho di minister, consistiendo di e prome-minister y seis pa siete otro minister. E [[Gobernador di Aruba]] ta wordo nombra mediante un mandato di seis aña pa e monarca. E [[conseho di minister]] ta carga sosten di un mayoria di e miembronan di parlamento pa un periodo di cuater aña. 

{| class="wikitable"
|-
! '''Organo''' !! '''Nomber''' !! '''Partido''' !! '''For di'''
|-
| Rey || [[Rei Willem-Alexander|Willem-Alexander der Nederlanden]]||    || 30 april 2013
|-
| Gobernador || [[Alfonso Boekhoudt]]||    || 01 januari 2017
|-
| Prome Minister || [[Evelyn Wever-Croes]] || [[Movimiento Electoral di Pueblo|MEP]] || 17 november 2017
|}

== Poder legislativo ==
E poder legislativo (''wetgever'') of Staten ta wordo forma pa 21 miembro scohi pa voto popular directo pa un mandato di cuater aña. E lider di e [[Partido polítiko|partido politico]] cu ta gana e mayoria electoral usualmente ta wordo nombra prome minister. Aruba ta tene eleccion pa un legislatura pa un periodo de cuater aña basa riba representacion proporcional cu e derecho di vota universal for di 18 años di edad. Aruba tin un sistema electoral multipartidista, usualmente tin dos of tres partido fuerte y un di tres cu ta electoralmente exitoso.

== Poder hudicial ==
[[Aruba]] su sistema di husticia (''rechterlijke macht''), cual particularmente a wordo deriva for di sistema [[Hulandes]], ta opera independientemente di e legislatura y e poder ehecutivo. Hurisdiccion den prome instancia y den apelacion ta resorta bao di e [[Corte Comun di Husticia di Aruba, Corsou y Sint Maarten y di Boneiro, Sint Eustatius y Saba]]. Conseho Supremo (''Hoge Raad der Nederlanden'') na [[Den Haag]], [[Hulanda]] ta e corte mas halto riba tereno civil, penal y fiscal.

== Formacion di gobierno ==
=== 1997 ===
Despues di un coalicion temporal entre e partidonan AVP (Arubaanse VolksPartij) y partido OLA (Organisacion Liberal Arubano), e eleccion di juni 1998 a wordo geschuif pa dilanti di december 1997. Lamentablemente, e resultado no tawata cla, cu niun mandato cla di un coalicion particular. E partido MEP (Movimiento Electoral di Pueblo) cu nan prefera un coalicion entre e dos partido grandi, MEP y AVP. E mensahe no tawata cla ainda pa parti MEP y negosashonan a bay inactivo. Despues di mas cu 6 luna di combersacion, AVP a start un negosashon cu e coalicion anterior y haya un coalicion basta zwak pero stabil. MEP a opta di keda como oposicion, un luga strategico na fabor di lider di partido, [[Nel Oduber|Nelson Oduber]].

=== 2001 ===
Cuater aña despues, den [[eleccion parlamento Aruba 2001|september 2001]], e strategia a bal pena y MEP a gana e eleccion victorioso. MEP a bay 12 for di 21 asiento pa forma e prome gobierno no-coalicion. AVP di otro banda a perde y keda cu 6 asiento. E otro partner di coalicion di AVP/OLA a keda cu 1 asiento. Partido PPA (Partido Patriotico Arubano) cu a dura dos eleccion sin asiento, a haya dos. Despues di eleccion 2001, lider di AVP Robertico (Tico) Croes a baha como lider di partido y a bandona politica como e resultadonan di eleccion. El dicidi di duna les na [[Merca]] na University of Central Florida.

=== 2005 ===
AVP a bay bou di un largo y arduo proceso di reconstruccion cu a inclui un lider nobo, [[Michiel (Mike) G. Eman]], nieto di e fundado y consehero di e Prome Minister [[Henny Eman]]. Den 2005, AVP a haya 8 asiento y a keda e di dos partido mas grandi di Aruba. Di otro banda, MEP a perde algun voto, pero a keda den gobierno cu 11 asiento for di 21 y te ainda niun gobierno di coalicion. Den e eleccion aki, partido OLA y partido PPA a perde nan asiento y otro partido no a logra haya suficiente voto pa drenta Parlamento. E partido PDR (Partido Democracia Real) no a logra haya asiento pa un margen masha chikito. E partidonan ganado (cu a haya asiento) den eleccion 2005 tawata: MEP, AVP, RED, y MPA (cu a origina di partido PPA).


{| class="wikitable"
|-
! Logo
! [[Partido polítiko|Partido]] <br />(orden alfab.)
! 1994<br />
! 1997<br />
! 2001<br />
! 2005<br />
! '01 vs '05<br />
|-
| [[File:AVP Aruba logo 2017.jpg|40x40px]]
| AVP
| 10
| 10
| 6
| 8
| +2
|-
| [[File:MEP Aruba logo 2017.png|40x40px]]
| MEP
| 9
| 9
| 12
| 11
| -1
|-
| [[File:Mpa logo Aruba 2005.gif|40x40px]]
| MPA
| n/a
| n/a
| n/a
| 1
| n/a
|-
| 
| OLA
| 2
| 2
| 1
| 0
| -1
|-
|
| PPA
| 0
| 0
| 2
| 0
| -2
|-
| [[File:RED Aruba logo 2017.jpg|40x40px]]
| RED
| n/a
| n/a
| n/a
| 1
| n/a
|-
| 
| DR
| n/a
| n/a
| n/a
| 0
| n/a
|}

== Mira tambe ==
* [[Lista di prome ministro di Aruba]]
* [[Lista di Ministro di Turismo di Aruba]]

{{Appendix|refs|2=
* {{Tradukshon for di otro Wikipedia|idioma=en|oldid =900962713|titulo=Politics of Aruba}}
{{References}}
;Link externo
* [https://www.gobierno.aw/gobernacion/gobierno_3553/ Gobierno di Aruba]
 }}

[[Category: Polítika]]
[[Category:Aruba]]
