[[File:Collectie Nationaal Museum van Wereldculturen RV-07-594 Trom Nederlandse Antillen.jpg|thumb|Tambu]]
'''Tambú''' ta un instrumento, pero tambe un género di [[musika]], kanto y [[baile]] tipiko di prinsipalmente [[Kòrsou]] pero ku wordu toka tambe, aunke menos, na [[Aruba]] y [[Boneiru]]. E musika di tambú ta ser toká y skucha prinsipalmente fin di aña. Un di e gruponan di tambú di mas konosi na Kòrsòu ta [[Zojojo y su grupo]]. 

[[Sklabitut|Katibunan]] prosediente di Kòrsou a hiba e musika di tambú [[Boneiru]], [[Aruba]], [[Coro]] (Venezuela) y [[Puerto Rico]]. Tambú su komienso tabata na momentu ku antes ku e katibunan tabata ke ekspresa nan mal kontentu, di e mal trato ku nan ta haña serka e shon nan tabata hasi esaki den e forma aki. Di kual ku awendia bo ta mira ku e influensia tei ainda debi ku na Kòrsou ora nan ta toka esaki si bo tende e letranan nan ta ekspresa nan mal kontentu di e aña ku ta kabando i asina aki na un manera sano nan ta saka tur nan pensamentu nan. I tambe awendia e musika di tambú ta wordu toka tambe na un forma poko modifika i ku algun otro instrumento na [[Boneiru]], [[Aruba]], y Coro. Probablemente e uniko grupo di tambú awendia na Aruba ta ''Sodo y Cuero'' di e bario di Brazil.

E musika di [[dande]] ku ta wordu toka na Aruba fin di aña tambe ta famia direkto di tambu. Na Puerto Rico e musika a evolua den loke awendia ta konosi komo [[bomba hulandes]].

E musika di [[tumba]] ku ta konosi na Aruba, Boneiru y Kòrsou ta relata na e musika di Kòrsou tambú.

{{Template:Navegashon Instrumento musikal di Aruba, Boneiru i Kòrsou}}

[[Category:Instrumento musikal]]
[[Category:Folklor]]
