'''Sentro Sambil''' ta un kadena di sentro komersial Venesolano ku filial na [[Venezuela]], [[Republika Dominikana]], [[Kòrsou]] i [[Spaña]]; krea pa e empresario i ingeniero [[Salomón Cohen Levy]] i konstruí pa su impresa di desaroyó inmobil ''Constructora Sambil''. For di e inougurashon di e promé filial, e sentro komersial na [[Caracas]] ku a habri na 1998, mas filial a habri den e siguiente suidatnan: [[Valencia]], [[Margarita]], [[Maracaibo]], [[San Cristóbal]], [[Barquisimeto]], [[Punto Fijo]], [[Santo Domingo]] ([[Republika Dominikana]]) i [[Willemstad]] ([[Kòrsou]]).

Aktualmente tin un Sentro Sambil den konstrukshon na [[Madrid]], [[Spaña]] i tambe tin plan pa habri un sentro na [[Puerto Rico]].

==Historia==
Constructora Sambil, C.A. a keda fundá na aña [[1958]], pa Salomón Cohen Levy, ken a kuminsa traha pa e sektor gobernal medio te na aña [[1963]]. Despues di esei el a kuminsa konstruí proyektonan privá pa klientenan i kuminsando na [[1965]] a kuminsa traha su mes proyektonan.      

Aktualmente e kompania ta kapas di desaroyá varios proyekto di gran magnitut pareu, kuminsando na e inisio i planifikashon kual ta kuminsa ku atkeri e tereno, elabora e proyekto, kontrukshon, benta i finansiamentu i asta e entrega final, inkuiendo dekorashon di e interior.

==Karakteristika==
Tur e sentronan di Sambil tin infrastruktura grandi i establesimentu ku ta varia for di establesimentunan ku ta ofrese produktonan general, produktonan di konsumo masivo i asta produktonan eksklusivo. Tur sentro tin un food court i sala di cine ku ta pertenesé na e kadena di sine Cines Unidos i Cinex. Despues di e kreashon di Sambil, a lanta varios otro sentro komersial manera e Centro San Ignacio, Centro Comersial El Recreo i El Tolón Fashion Mall, kual tur tabata buska pa imita e estilo di eksito di Sambil, aunke ku promé ku esaki aparesé tabata eksisti e sentronan komersial importante Centro Cuidad Comercial Tamanaco (CCCT) i La Cascada.  

Kadena di empresanan ku por keda haña frekuentemente den e sentronan ta: [[McDonalds]], [[Wendy's]], Tecni-Ciencias Libros, Planeta Sports i Tiendas Graffiti. E kantor prinispal, ku ta situá na [[Chacao]] den [[Caracas]], den ost di e suidat, ta e terser sentro komersial mas grandi di [[Venezuela]], despues di Parque Costazul na [[Isla di Margarita]] (84.000m2 di area pa bende) i y Parque Los Aviadores na [[Maracay]] (100.000m2 di area pa bende), kual ambos ta pertenesé na e empresa Grupo Sigo S.A. i ta un di esnan mas grandi den [[Latino Amérika]] ku un tamaño di 250.000m2 ((72. 000m2 di area pa bende i hür) ku 469 unit i 430 establesimentu.

Sambil Caracas tin sinku plaza: Central, Jardin, La Música, El Arte i La Fuente, i ku un garashi di parkér di kuater nivel ku kapasidat pa stashona 4000 òuto.

E afluensia di bishitante na e sentronan Sambil ta grandi i den korto tempu e popularidat di e sentronan a sòru pa e marka bira un marka solido den e país, kreando franchise manera e konkurso di beyesa Sambil Model i e Revista Sambil.

==Sentro Komersialnan==
[[File:Sambil Mall of Caracas.jpg|thumb|250x250px|Centro Sambil den e [[Munisipio]] [[Chacao]] di [[Caracas]].]]

===Centro Sambil Caracas; Venezuela (1998)===

Centro Sambil Caracas a habri su porta riba 28 di mei 1998 i ta esnera un superfisie di 250.000 meter kuadrat di konstrukshon (72.000 meter kuadrat di area pa bende i hür), sinku piso komersial (Autopista, Acuario, Libertador, Feria i Diversión) ku 469 unit i 430 tienda, sinku plaza (Central, Jardín, La Música, El Arte i La Fuente), 10 sala di sine repartí den: piso Fería (4 sala di sine Cinex) i piso Autopista (6 sala di sine Cines Unidos) i un garashi di stashona outo di kuater nivel, ku kapasidat pa 4.000 outo.

E sentro ta ubika den e [[munisipio]] [[Chacao]], entre di e snelwegnan Avenida Libertador i Autopista Francisco Fajardo, ku entrada direkto di ambos banda i den serkania di stashon Chacao di e metro di Caracas.

===Centro Sambil Valencia; Venezuela (2000)===
Centro Sambil Valencia a keda inougurá riba promé di novèmber di aña 2000. Den dje ta situá e Museo di beisbòl Hall of Fame Baseball. E instalashon akí tin un superfisio di mas o menos 1.7000 meter kuadrat.

E sentro ta keda den e urbanisashon [[Mañongo]] di e munisipio [[Naguanagua]].
[[File:Feria de Comida en el SAMBIL Margarita.JPG|thumb|250x250px|Food Court den e Centro Sambil na Margarita, Nueva Esparta.]]

===Centro Sambil Margarita; Venezuela (2001)===

Centro Sambil Margarita ta keda na e avenida Jóvito Villalba, Pampatar, di e munisipio Maneiro di Estado Nueva Esparta. E area di konstrukshon tin un superfisio di 65.426 meter kuadrat, kual ta konsisti di e konstrukshon original i e ekspanshon ku a keda realisá na 2006. Situá den e sentro ta un Hotel kual ta integrá den e sentro i ku ta konsistí di 135 kamber ku un superfisio total di 12.090 m2. E akitektura di Sambil Margarita ta basá riba e konsepto di un "margarita". E sentro ta konstruí di tal manera ku e food court ta meimei i na kada banda tin koredor ku ta desaroyá di tal forma ku nan ta keda mane blachi di mata. Esaki ta duna impreshon di un flor, e margarita, di ariba.

===Centro Sambil Maracaibo; Venezuela (2004)===
Centro Sambil Maracaibo a keda inougurá riba 28 di òktober 2004.

===Centro Sambil San Cristóbal; Venezuela (2006)===
Centro Sambil San Cristóbal a keda inougurá riba 15 di novèmber 2006.
[[File:Feria de Comida SAMBIL Maracaibo.jpg|thumb|250x250px|Food Court den Sambil Maracaibo]]

===Centro Sambil La Candelaria; Venezuela (2007)===
Constructora Sambil a proyekta un segundo sentro komersial den suidat di [[Caracas]] ku ta karga e nòmber Sambil La Candelaria. Ora ku tabata kasi kla ku finalisashon di e edifisio, presidente di Venezuela, [[Hugo Chavez]], a ekspropiá e edifisio, argumentando ku e sentro lo genera muchu trafiko. Pa e motibu aki nunka e edifisio no a habri pa servisio komersial. Aktualmente e edifisio ta pará será sin ku a kabele i sin okupashon. E sentro a sirbi komo refugio pa varios viktima ku a perde nan kas den e yobida di aña 2010 i 2011. Den mei 2015 Ministerio di Komersio Venesolano a duna di konose ku lo konverti e edifisio den un sentro kultural.

===Centro Sambil Barquisimeto; Venezuela (2008)===
Inougurá formalmente riba 25 di yüni 2008, Sambil Barquisimeto ta keda entre Av. Venezuela, Av. Críspulo Benítez y la Av. Bracamonte, Barquisimeto, Municipio Iribarren Estado Lara i tin un superfisio di aproksimadamente 108.650,33 m2.
[[File:Centro Sambil Barquisimeto.jpg|thumb|250x250px|Bista riba Centro Sambil Barquisimeto.]]
Den òktober 2007 a pre-inougurá e promé etapa di e sentro, ku algun establisimentu komersial i benta di kuminda.

E struktura di e sentro tin forma di un "kuarta" (instrumento musikal), tumando nota ku e suidad di [[Barquisimeto]] ta konosí komo "e kapital musikal di Venezuela".

===Centro Sambil Paraguaná; Venezuela (2009)===
Centro Sambil Paraguaná a keda inougurá na aña 2009 den e suidat [[Punto Fijo]] i tin e forma di un koncha prehistoriko. Riba su terasa por haña e pisina di e lidotel.

===Centro Sambil Santo Domingo; Republika Dominikana (2013)===
Centro Sambil Santo Domingo ta e sentro komersial mas grandi di [[Santo Domingo]], e kapital di [[Republika Dominikana]]. E sentro a keda inougurá na 2013 ku presensia di e presidente Danilo Medina. E sentro tin 350 unit i un superfisio di 195.000 meter kuadrat. Huntu ku e sentro na [[Kòrsou]] i esun na [[Madrid]], esaki ta e promé invershonnan pafó di Venezuela realisá pa Constructora Sambil.
[[File:Sambil-Curacao-Front.jpg|thumb|250x250px|Entrada Barbara Beach, un di e entradanan prinsipal di Sambil Curaçao.]]

===Centro Sambil Willemstad; Kòrsou (2015)===
Centro Sambil Willemstad ta e sentro mas grandi i nobo den e suidat di [[Willemstad]], [[Kòrsou]] i alabes tambe esun mas grandi den henter Karibe Hulandes. E ta e uniko sentro ku oranan di servisio ampliá, na un sitio atraktivo pa habitantenan lokal i turista. Den mei 2015, Sambil a tene un fiesta grandi di apertura pa promové e oportunidatnan uniko i e servisio ku e ta brinda e isla.

[[Category:Venezuela]]
[[Category:Kòrsou]]
[[Category:Republika Dominikano]]
