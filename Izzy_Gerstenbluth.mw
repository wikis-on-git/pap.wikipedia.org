'''Izzy Gerstenbluth''' ta epidemiólogo i dokter di kas di [[Kòrsou]]. E ta hefe di sekshon "epidemiologia i investigashon" di departamento di Geneeskunde & Gezondheidszaken (G&GZ) i desde 2010 asigná komo epidemiólogo nashonal di pais Kòrsou. Na mes momento e ta konsehero regional pa Rijksinstituut voor Volksgezondheid en Milieu (RIVM) na [[Hulanda]] pa loke ta toka e Islanan BES ([[Boneiru]], [[Sint Eustatius]] i [[Saba]]), i hefe di "epidemiologia i siensia sosial" di e instituto di investigashon, Curaçao Biomedical & Health Research Institute na [[Willemstad]].<ref name="bio">CBHRI, [https://www.cbhri.com/dr-izzy-gerstenbluth/ Dr. Izzy Gerstenbluth]</ref>

== Karera ==
Gerstenbluth a studia medisina na Universidat di Groningen.<ref name="bio"/> Despues ela kontinua su estudio spesialisando den "medisina pa salubridat publiko" na London School of Hygiene & Tropical Medicine. E ta start su karera den servisio di gobiernu di Kòrsou, trahando parsialmente komo dokter di kas i parsialmente na G&GZ, unda a dune e encargo pa lanta un sekshon di epidemiologia i investigashon. Mas despues komo hefe di e sekshon aki e tabata na kabes di e lucha kontra malesanan transmisibel; entre otro malesa manera e [[virus]] di zika, dengue i chikungunya.

Na inisio di añanan 90 di siglo 20 Gerstenbluth a guia un prome proyekto di investigashon grandi bao di poblashon di Kòrsou, konosi bao nòmber:''"Kon salú Kòrsou ta?''<ref>[[Amigoe]], Jeannette van Ditzhuijzen, [https://resolver.kb.nl/resolve?urn=ddd:010644769:mpeg21:a0149 Feiten en cijfers: de basis voor een gezondheidsbeleid], 7 febrüari 1995</ref> Meta tabata pa kolektá echonan i sifranan pa usa komo base pa un maneho pa salubridat publiko.

Durante e brote di chikungunya na Kòrsou na 2014 Gerstenbluth ta sirbi komo konsehero i vosero pa mitiga su efektonan negativo riba e fluho turistiko pa e isla.<ref>Caribisch Netwerk,[https://caribischnetwerk.ntr.nl/2014/12/19/toeristensector-heeft-last-van-chikungunya/ Toeristensector heeft last van Chikungunya], 19 desèmber 2014</ref> Na 2020 durante e [[krisis di COVID-19 na Kòrsou|krisis di coronavirus]] e tabatin un papel importante komo e konsehero di [[Gabinete-Rhuggunaath]] pa loke ta trata e pasonan i medidanan pa preveni i/o frena plamamentu di [[COVID-19]], un virus deskonosi i sin bacuna na e momento ey. 

== Lista di fuente ==
{{Reflist}}

{{DEFAULTSORT:Gerstenbluth, Izzy}}

[[Category:Kòrsou]]
[[Category:Hendenan]]
