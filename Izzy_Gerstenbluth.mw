{{Variante|c}}
{{Infobox persona}}
'''Izzy Gerstenbluth''' ta epidemiólogo i dòkter di kas di [[Kòrsou]]. E ta hefe di sekshon "epidemiologia i investigashon" di departamento di Geneeskunde & Gezondheidszaken (G&GZ) i desde 2010 asigná komo epidemiólogo nashonal di pais Kòrsou. Na mes momento e ta konsehero regional pa Rijksinstituut voor Volksgezondheid en Milieu (RIVM) na [[Hulanda]] pa loke ta toka e Islanan BES ([[Boneiru]], [[Sint Eustatius]] i [[Saba]]), i hefe di "epidemiologia i siensia sosial" di e instituto di investigashon, Curaçao Biomedical & Health Research Institute (CBHRI) na [[Willemstad]].<ref name="bio">CBHRI, [https://www.cbhri.com/dr-izzy-gerstenbluth/ Dr. Izzy Gerstenbluth]</ref>

== Karera ==
Gerstenbluth a studia medisina na Universidat di Groningen.<ref name="bio"/> Despues ela kontinua su estudio spesialisando den "medisina pa salubridat publiko" na London School of Hygiene & Tropical Medicine. E ta start su karera den servisio di gobiernu di Kòrsou, trahando parsialmente komo dokter di kas i parsialmente na G&GZ, unda a dune e encargo pa lanta un sekshon di epidemiologia i investigashon. Mas despues komo hefe di e sekshon aki e tabata na kabes di e lucha kontra malesanan transmisibel; entre otro malesanan transmiti pa sangura manera zika, [[dengue]] i [[chikungunya]].

Na inisio di añanan 90 di siglo 20 Gerstenbluth a guia e prome investigashon grandi bao di poblashon di Kòrsou, konosi bao nòmber:''"Kon salú Kòrsou ta?''<ref>[[Amigoe]], Jeannette van Ditzhuijzen, [https://resolver.kb.nl/resolve?urn=ddd:010644769:mpeg21:a0149 Feiten en cijfers: de basis voor een gezondheidsbeleid], 7 febrüari 1995</ref> Meta di e investigashon nashonal tabata pa kolektá echonan i sifranan pa usa komo base pa fiha maneho pa salubridat publiko.

Durante e brote na Kòrsou di chikungunya na 2014 i di zika na 2016 Gerstenbluth a sirbi komo konsehero i vosero pa mitiga su efektonan negativo riba e fluho turistiko pa e isla.<ref>Ret Karibense,[https://caribischnetwerk.ntr.nl/2014/12/19/toeristensector-heeft-last-van-chikungunya/ Toeristensector heeft last van Chikungunya], 19 desèmber 2014</ref><ref>Ret Karibense, Elisa Koek, [https://caribischnetwerk.ntr.nl/2016/01/20/zika-waarschijnlijk-niet-het-einde-van-muggenterreur/ Zika waarschijnlijk niet het einde van muggenterreur], 20 yanüari 2016</ref> Na 2020 durante e [[krisis di COVID-19 na Kòrsou|krisis di coronavirus]] e tabatin un papel importante komo e konsehero di [[Gabinete-Rhuggenaath]] pa loke ta trata e pasonan i medidanan pa preveni i/o frena plamamentu di [[COVID-19]], un virus deskonosi i sin bacuna te e momento ei.

Na desember 2020 Gerstenbluth i su tim di Departamento di Epidemiologia ta risibi e premio di [[Maduro & Curiel's Bank N.V.]], konosi komo MCB Prize 2020.<ref>[https://extra.cw/mcb-prize-2020-na-departamento-epidemiologia-dr-gerstenbluth/  MCB Prize 2020 na Departamento di Epidemiologia/Dr. Gerstenbluth], Extra.cw (19 desember 2020). Rekuperá 25 oktober 2021.</ref>

== Link eksterno ==
* [https://pubmed.ncbi.nlm.nih.gov/?term=Gerstenbluth+I&cauthor_id=29614385 Publikashonnan di Gerstenbluth via PubMed]

{{Appendix}}
{{References}}

{{DEFAULTSORT:Gerstenbluth, Izzy}}

[[Category:Kòrsou]]
[[Category:Hendenan]]
