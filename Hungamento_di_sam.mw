{{Variante|a}}
'''Hungamento di sam''' ta un sistema di microfinanzas masha popular na [[Aruba]] y [[Kòrsou|Corsou]]. Esaki ta un sistema di spar, den cua un grupo di hende ta paga un placa fiho durante cierto temporada y cada biaha un di e hendenan cu ta forma e grupo ta na turno pa cobr'e completo. Esun cu ta na cabes di e sam ta haya pago pa esaki. En general hungament'i sam ta hung'e den un circulo sera, manera team di trabou of grupo di famia.

Antes e tawata un sistema pa spar placa, mas tanto pa hende pober cu tawatin mester di haci nan cos, p.e. pa mantencion di cas. Awendia bo por hacie na un manera mas moderno, via credit union y banco. Pa e hende participa e wega aki mester ta dispuesto pa no falta di paga ora tu su turno. Tin cuater tipo di sam: sam di dia, sam di siman, sam di kinsena (cada 15 dia) y sam di [[luna (tempo)|luna]]. Esaki ta mas un custumber pa e taxista y chauffer di bus cu gusta hunga esaki. Na Corsou nan ta yama esaki 'kalbas'. Ta papia di esaki, pasobra antes tawata warda cen den calbas.


[[Category:Kultura]]
[[Category:Economia]]
[[Category:Aruba]]
[[Category:Kòrsou]]
