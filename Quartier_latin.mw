[[Image:Place et chapelle de la Sorbonne à Paris.jpg|right|thumb|Universidat Sorbonne]]
'''Quartier latin''' ta un [[bario]] situá riba e oría links di [[Paris]] den e distritonan 5 i 6. Su sentro históriko ta e universidat di [[Sorbonne]]. Su nòmber ta bini for di e uso exklusivo di [[latin]] den e kursonan ku tabata wordu duná den e skolnan i universidatnan medieval ku tabata instalá den e bario aki.

== Bario di studiante ==

Quartier latin ta un bario hopi frekuentá pa studiantenan i profesornan dor di e presensia di múltiple establesimentunan universitario : universidat di [[Sorbonne]], universidat [[Paris II Panthéon Assas]], e campus di [[Jussieu]] (ku ta enserá e universidatnan [[Paris VI]], [[Paris VII]] i [[Institut de physique du globe de Paris]]), universidat [[Paris III Sorbonne Nouvelle]], [[Collège de France]] i [[bibliothèque Sainte-Geneviève]].<br />

Diferente ''grandes écoles'', destiná pa formashon di futuro funshonarionan pa e puestonan mas elevá den funshon públiko, a wordu instalá den e bario aki manera [[École normale supérieure]], [[École des chartes]], [[Beaux-Arts]], [[ESPCI ParisTech]], [[Mines ParisTech]], [[Chimie ParisTech]], [[AgroParisTech]] i [[Institut supérieur d'électronique de Paris]]. [[École Polytechnique]] tambe tabata instalá akinan te na 1976.<br />
<br />

E bario ta konta tambe ku un kantidat grandi di kolegio i liseonan prestigioso i históriko : [[École alsacienne]] i e liseonan [[Louis-le-Grand]], [[Notre-Dame de Sion]], [[Henri-IV]], [[Saint Louis]], [[Stanislas]], [[Fénelon]], [[Montaigne]], [[Academie Julian]] etc.
Dor di e presensia di asina tantu establesimentu edukativo den Quartier latin, hopi biblioteka spesialisá den [[literatura]], [[siensia]], [[historia]], [[polítika]], [[medisina]], [[filosofía]] i lei tambe por wordu hañá den e bario aki, maske ku tiki tiki nan ta disparsiendo. 
Den añanan 60 i partikularmente durante e [[evenementonan di mei 1968]], e bario aki tabata un di e sentronan prinsipal di diferente movementu di protesta di studiante.

[[Category:Fransia]]
