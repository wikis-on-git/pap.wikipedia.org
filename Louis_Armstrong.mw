{{Infobox persona}}
'''Louis Daniel Armstrong''' (1901–1971) tabata un trompetista di [[jazz]], kantante, aktor i farandulero [[Estadonan Uni di Merka|merikano]]. 

== Biografia ==
Armstrong a nase 4 di augustus aña 1901 na [[New Orleans]]. Den archivonan di misa katoliko ta pará ku su wela a laga batisé na misa katoliko. Louis a lanta den un bario di New Orleans ku a surgi despues di sklabitut den sentro di New Orleans. Louis Armstrong tabata un mucha ku tabatin hopi rèspèkt pa hende grandi, pero tog a resultá ku ela hayé den un mal situashon ku polis kohe mandé tucht skol pa hoben mal mucha, aya ela siña toka cornèt. Meskos ku [[Jelly Roll Morton]] na edat jong Louis kuminsa toka den banda. Ela haya e nickname satchelmouth ku despues a bira, "Satchmo" e nomber ku ela kargo henter su bida. Hopi tokadonan grandi a mira ku Louis tabatin hopi oido (talènt pa musika) na e manera ku e tabata improvisá riba cornèt. E tabata un hoben ku un talént uniko i ku su mes estilo di toka. [[Miles Davis]] mes tabata un trompetista famoso a bisa, "Louis tabata toka tur tono ku un hende por pensa pa toka riba un trompet."
[[File:Louis Armstrong.jpg|thumb]] 
== Creale Jazz Band ==
Louis Armstrong a kuminsa su karera den [[Mississippi-riverboat bands]], cabaret band i meimei di tokadónan ku fama den New Orleans. Despues ku [[Joe "King" Oliver]] a mové pa Chicago [[Kid Ory]] a tuma Louis den su banda na luga di Joe King Oliver, pero Louis tabata haya ku Joe Oliver tabata un tokadó grandi ku hopi fama p'e bai tuma puesto di Joe. Na Chicago Joe Oliver a lanta su mes banda [[The Creale Jazz Band]] i na aña 1922 ela manda buska Luois Armstrong pa bin toka ku su banda famoso na [[Chicago]]. E ora ei Luois a haya sa ku ta seriamente e ta un hoben ku hopi talènt. Na edat yong ela kuminsa toka den banda di Oliver. E tabata asina idolatrá di Oliver ela bisa Joe tabata su mèntòr, e tabata yamé Joe "Papa Joe" Luois a bisa, "Si Joe no a eksistí e estilo di [[jazz]] ku mi ta toka lo no a eksistí tampoko."

[[File:Jack Teagarden, Dick Carey, Louis Armstrong, Bobby Hackett, Peanuts Hucko, Bob Haggart, and Sid Catlett, Town Hall, New York, N.Y., ca. July 1947 (William P. Gottlieb 00191).jpg|thumb|Louis Armstrong ku'n Banda den Town Hall (New York)]]

== Famoso Hot Five i Hot Seven ensembles ==
Na aña 1924 Louis Armstrong a sali fo'i den banda di Joe King Oliver pa bai toka den Fletcher Henderson Orchestra na [[New York]], e ku Joe Oliver a keda bon amigo, Louis kier a bai mas leu den su karera. Na aña [[1925]] Louis a bai bèk [[Chicago]] i a kuminsa graba bou di su mes nomber ku e formashonnan famoso Hot Five i Hot Seven ensembles hit nan manera, "Potato Head Blues", "Muggles", "West End Blues", i "Melancholy Blues". Den e grabashonnan aki e ta domina den su manera improvisashon i laga mira tambe su talènt komo solista i kantante. Na aña 1929 Louis a bai bèk New York, unda ela dirigi un diskothek banda ku tabata graba un theater revue "Hot Chocolates" ela kanta [[Fats Waller]]'s "Ain't Misbehavin", un famoso hit. Louis Armstrong a toka hopi tambe den big-band dje tempu nan ei. Na aña 1930 Louis a kuminsa haya fama internashonal su prome turné komo solista i kantante na Oropa tabata na aña 1932. [[File:Louis Armstrong statue.JPG|thumb|left|Louis Armstrong estatua na [[New Orleans]]]] Despues di [[Di Dos Guera Mundial]] e tabata na Fransia na aña 1948, den e añanan despues ela biahá pa hopi pais na [[Oropa]], [[Afrika]], [[Hapon]], [[Australia]], [[Sur Amérika]], inkluyendo [[Aruba]] i [[Kòrsou]] na 1960.<ref>{{nl}}[https://resolver.kb.nl/resolve?urn=ddd:010459759:mpeg21:a0002  Armstrong dinsdag op Curaçao, twee concerten in Cinelandia], Amigoe (29 yanüari 1960}. Rekuperá 3 september 2021.</ref> Louis Armstrong a graba hopi hit den su bida manera "Hello Dolly", "Mack the Knife", "What a Wonderful World" i e tabatin hopi fama, ela toka ku tur sorto di banda, aktua ku artistanan fomoso den pelikula, show, kantanan ku tabata ke p'e toka òf kanta huntu den nan show òf grabashon. Louis Daniel Armstrong ta un homber ku tabata sa kiko e kier den bida "di kada e tabata skohe esun di mas miho" a muri di un ataka di [[kurason]] dia 6 di yuli [[1971]] na [[New York City|New York]]. 

{{Appendix}}

{{DEFAULTSORT:Armstrong, Louis}}
[[Category:Kantantenan]]
