[[File:Black Lives Matter logo.svg|thumb|200px|Logo di Black Lives Matter]]
'''Black Lives Matter''' ( BLM ), loke ta tradusi na [[Papiamentu]] den "bida di pretunan ta konta", ta un movementu internashonal ku a originá di e komunidat [[Afro-Merikano|afro-merikano]] na [[Estadonan Uni di Merka]] i ku ta dediká na kombati violensia kontra hende pretu i di colo. Black Lives Matter ta organisa regularmente protestanan kontra asesinato di hende pretu pa agentenan polisial i asuntonan mas amplio manera profilamentu rasial ("racial profiling"), violensia polisial i [[Racismo|rasismo]].

Na 2013 despues di e eksonerashon di George Zimmerman pa e morto di e teenager afro-merikano Trayvon Martin durante un tiroteo e movementu a kuminsa usa e hashtag ''#BlackLivesMatter'' riba rednan sosial. Black Lives Matter ta risibí rekonosimentu nashonal pa su demonstrashonnan despues di e morto di dos afro-merikanonan na 2014: Michael Brown i Eric Garner, ku a kondusi na protestanan i disturbionan na Ferguson, Missouri i [[New York City]].<ref>[https://www.theguardian.com/world/2015/jul/19/blacklivesmatter-birth-civil-rights-movement #BlackLivesMatter: the birth of a new civil rights movement], The Guardian, 19 yüli 2015</ref><ref>[https://www.cbsnews.com/news/how-the-black-lives-matter-movement-changed-america-one-year-later/ Black Lives Matter: How the events in Ferguson sparked a movement in America], CBS News, 7 ougustus 2015</ref> [[File:Ferguson Day 6, Picture 13.png|thumb|left|180x220px|Ferguson, ougustus 2014]]

Desde e protestanan na Ferguson partisipantenan na Black Lives Matter a ekspresa nan mes kontra inumerabel kaso di morto di afro-merikanonan a konsekwensia di akshonnan polisial, bao di kua Tamir Rice, Eric Harris, Walter Scott, Jonathan Ferrell, Sandra Bland, Samuel DuBose, Freddie Gray i George Floyd. Na 2015 Black Lives Matter a kuminsa reta politikonan publikamente, entro otro kandidatonan pa e elekshonnan presidential di 2016 na Merka, pa sali na kla ku nan posishon tokante asuntonan di discriminashon rasial na Merka.  


E movementu mundial di Black Lives Matter ta un red desentralisá i no tin herarkia of struktura formal.<ref>[https://www.thedailybeast.com/who-really-runs-blacklivesmatter Who Really Runs #BlackLivesMatter?], The Daily Beast, 15 ougustus 2015</ref>  Protestanan ku sali for di e BLM-slogan ta wordu kontinuamente kuestioná, komo ku tersera personanan ta malusa esakinan pa sakea i destrui negoshi na diferente siudat di e pais. 

Fundadornan di e movementu ta tres lider di e komunidat afro-merikano: Alicia Garza, Patrisse Cullors i Opal Tometi.<ref>[https://fortune.com/2015/07/19/blacklivesmatter-work-credit/  Founders of #BlackLivesMatter: Getting credit for your work matters], Fortune Magazine, 19 yüli 2015</ref>

== Literatura ==
* ''Black Lives Matter'', Sue Bradford Edwards en Duchess Harris, 2016
* ''The Making of Black Lives Matter - A Brief History of an Idea'', Christopher J. Lebron
* ''Policing the Black Man - Arrest, Prosecution, and Imprisonment'', Angela J. Davis (red.), 2017
* ''Making All Black Lives Matter - Reimagining Freedom in the Twenty-First Century'', Barbara Ransby, 2018
* ''Deadly Injustice: Trayvon Martin, Race, and the Criminal Justice System'', Devon Johnson, Amy Farrell i Patricia Y. Warren, 2015 

== Mira tambe ==
* [[Black Power]]

== Referensia ==
{{Reflist}}

[[Category:Rasismo]]
