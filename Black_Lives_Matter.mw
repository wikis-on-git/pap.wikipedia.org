{{Variante|c}}
[[File:Black Lives Matter logo.svg|thumb|200px|Logo di Black Lives Matter]]
'''Black Lives Matter''' (BLM), loke ta tradusi na [[Papiamentu]] den "bida di pretunan ta konta", ta un movementu internashonal ku a originá di e komunidat [[Afro-Merikano|afro-merikano]] na [[Estadonan Uni di Merka]] i ku ta dediká na kombati violensia kontra hende pretu i di kolo. Black Lives Matter ta organisa regularmente protestanan kontra asesinato di hende pretu pa agentenan polisial i asuntunan mas amplio manera profilamentu rasial ("racial profiling"), violensia polisial i [[Racismo|rasismo]].

Na 2013 despues di e eksonerashon di George Zimmerman pa e morto di e teenager afro-merikano Trayvon Martin durante un tiroteo e movementu a kuminsa usa e hashtag ''#BlackLivesMatter'' riba retnan sosial. Black Lives Matter ta risibí rekonosimentu nashonal pa su demonstrashonnan despues di e morto di dos afro-merikanonan na 2014: Michael Brown i Eric Garner, ku a kondusi na protestanan i disturbionan na Ferguson, Missouri i [[New York City]].<ref>[https://www.theguardian.com/world/2015/jul/19/blacklivesmatter-birth-civil-rights-movement #BlackLivesMatter: the birth of a new civil rights movement], The Guardian, 19 yüli 2015</ref><ref>[https://www.cbsnews.com/news/how-the-black-lives-matter-movement-changed-america-one-year-later/ Black Lives Matter: How the events in Ferguson sparked a movement in America], CBS News, 7 ougustus 2015</ref> [[File:Ferguson Day 6, Picture 13.png|thumb|left|185x250px|Ferguson, ougustus 2014]]

Desde e protestanan na Ferguson partisipantenan na Black Lives Matter a ekspresa nan mes kontra inumerabel kaso di morto di afro-merikanonan a konsekwensia di akshonnan polisial, bao di kua Tamir Rice, Eric Harris, Walter Scott, Jonathan Ferrell, Sandra Bland, Samuel DuBose, Freddie Gray i George Floyd. Na 2015 Black Lives Matter a kuminsa reta politikonan publikamente, entro otro kandidatonan pa e elekshonnan presidential di 2016 na Merka, pa sali na kla ku nan posishon tokante asuntonan di diskriminashon rasial na Merka.  


E movementu mundial di Black Lives Matter ta un ret desentralisá i no tin herarkia of struktura formal.<ref>[https://www.thedailybeast.com/who-really-runs-blacklivesmatter Who Really Runs #BlackLivesMatter?], The Daily Beast, 15 ougustus 2015</ref>  Protestanan ku sali for di e BLM-slogan ta wordu kontinuamente kuestioná, komo ku tersera personanan ta malusa esakinan pa sakea i destrui negoshi na diferente siudat di e pais. 

Fundadonan di e movementu ta tres lider di e komunidat afro-merikano: Alicia Garza, Patrisse Cullors i Opal Tometi.<ref>[https://fortune.com/2015/07/19/blacklivesmatter-work-credit/  Founders of #BlackLivesMatter: Getting credit for your work matters], Fortune Magazine, 19 yüli 2015</ref>

== Movementunan internashonal di BLM ==
===Hulanda===
[[File:BLM protest in Amsterdam on June 10, 2020 - DSC03273.jpg|thumb|Protesta di #BLM na parke Nelson Mandela na Amsterdam dia 10 di yüni 2020]]
Dia 10 di yüli 2016 tabatin un protesta di Black Lives Matter riba Dam na [[Amsterdam]]. Un 400 demostrante a tene un sit-in pa protesta kontra violensia polisial.<ref>[https://nos.nl/artikel/2116801-black-lives-matter-protest-op-de-dam-in-amsterdam.html Black Lives Matter-protest op de Dam in Amsterdam], NOS, 10 yuli 2016</ref> E protesta tabata pa motibo di e violensia polisial persistente na Merka kontra afro-merikanonan. E protesta tabata pasifiko, loke e organisadornan a enfatisá tambe den nan yamamentu.<ref>[https://www.parool.nl/nieuws/400-mensen-bij-black-lives-matter-protest-op-de-dam~b65d7a32/?referer=https%3A%2F%2Fwww.google.com%2F 400 mensen bij Black Lives Matter-protest op de Dam], Het Parool, 10 yüli 2016</ref>

Na mei i yüni 2020 tabatin un ola di demonstrashon kontra rasismo i inhustisia na Merka i ront mundu despues di e fayesimentu di George Floyd. Floyd tabata un afro-merikano di 49 aña, ku a muri dia 25 di mei 2020 na Minneapolis ([[Minnesota]]) despues ku polis a pone su rudia riba su nek. Na Hulanda miles di hende na Amsterdam, [[Den Haag]] i [[Rotterdam]] a subi kaya pa protesta.<ref>[https://caribbeannetwork.ntr.nl/2020/06/04/black-lives-matter-protest-against-racism-also-held-on-curacao/  Black Lives Matter protest against racism also held on Curaçao], 4 yuni 2020</ref> 

===Aruba, Bonaire i Kòrsou===
Na 2020 e [[Islanan ABC]] tambe a uni nan mes na e protestanan pa George Floyd. Na [[Aruba]] a tene charlanan riba Plaza Betico Croes pa komunidad interkambia riba e tema di rasismo i loke ta relashona ku esaki, manera desigualdat, diskriminashon, explotashon di hende pa nan kolo di kuero.<ref>[https://24ora.com/aruba-ta-sostene-causa-di-black-lives-matter/  Aruba ta sostene causa di Black Lives Matter], 24ora.com, 8 yüni 2020</ref> Bao organisashon di e movementu "Bonaire All Lives Matter" un sesenta hende a bini huntu 10 di yüni 2020 na parke Wilhelmina na Kralendijk. Komo kasonan di diskriminashon na Boneiru a oumentá último añanan e movementu ta boga pa eliminá opreshon ku un kambio di mentalidat. Ta intenshon di e movementu pa despues entrega un petishon na Gobièrnu pa kita e plakat di [[Johan Van Walbeeck]] riba parke Wilhelmina pa motibo di su vínkulo ku e historia skur di kolonialismo.<ref>[https://web.archive.org/web/20200610093743/http://www.awemainta.com/papers/AM200610/offline/download.pdf Manifestashon], Extra Boneriano, 9 yuni 2020</ref><ref>[https://retkaribense.ntr.nl/2020/06/11/black-lives-matter-boneiru-tambe-uni-kontra-rasismo-i-inhustisia/ Black Lives Matter: Boneiru tambe uní kontra rasismo i inhustisia], Ret Karibense, 11 yüni 2020</ref> Bao di e nòmber ‘Curaçao can’t breath’ (''Kòrsou no por hala rosea'') un grupo di hoben di [[Kòrsou]] a bini huntu na Brionplein pa pidi atenshon pa igualdat i derechi igual.

== Literatura ==
* ''Black Lives Matter'', Sue Bradford Edwards en Duchess Harris, 2016
* ''The Making of Black Lives Matter - A Brief History of an Idea'', Christopher J. Lebron
* ''Policing the Black Man - Arrest, Prosecution, and Imprisonment'', Angela J. Davis (red.), 2017
* ''Making All Black Lives Matter - Reimagining Freedom in the Twenty-First Century'', Barbara Ransby, 2018
* ''Deadly Injustice: Trayvon Martin, Race, and the Criminal Justice System'', Devon Johnson, Amy Farrell i Patricia Y. Warren, 2015 

== Mira tambe ==
* [[Black Power]]

== Linknan eksterno ==
* [https://www.youtube.com/watch?v=rI3ABzI7yzU Black Lives Matter demonstration also on Bonaire], Ret Karibense, 11 yüni 2020

== Referensia ==
{{reflist|2}}

[[Category:Sociedad]]
[[Category:Rasismo]]
