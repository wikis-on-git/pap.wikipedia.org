{{Variante|c}}
'''Wikidata''' ta un proyekto di [[Fundashon Wikimedia]] bou di kual ta hasi disponibel un database komun basá riba teknologia RDF i ku ta wordu uza pa duna sosten na [[Wikipedia]]. E proyekto a wordu inisiá na 2012 dor di Wikimedia Alemania. Wikidata ta dirigi riba transferensia di konosimentu igual ku otro proyektonan di Fundashon Wikimedia.<ref>{{en}} M. Roth pa [[Fundashon Wikimedia]]. [http://blog.wikimedia.org/2012/03/30/the-wikipedia-data-revolution/ The Wikipedia data revolution]. Rekuperá 18 yüli 2021.</ref>  

En general e meta ta pa organisa datonan ku por wordu uza den artíkulonan riba Wikipedia i na otro lugá. Intenshon di Wikidata ta pa sirbi komo fuente komun di datonan.<ref>{{en}} Wikimedia Alemania. [https://www.webcitation.org/6AbXpDAbW?url=http://www.wikimedia.de/wiki/Pressemitteilungen/PM_3_12_Wikidata_EN Pressemitteilungen/PM 3 12 Wikidata EN]. Rekuperá 18 yüli 2021.</ref> 

E desaroyo di Wiidata a wordu finansiá pa un suma total di 1,3 mion [[euro]] dor di Allen Institute for Artificial Intelligence, Gordon & Betty Moore Foundation i [[Google Inc.]]<ref>{{en}} Business Insider. [https://www.webcitation.org/6AbXqFps3?url=http://articles.businessinsider.com/2012-03-30/tech/31259697_1_wikimedia-foundation-wikipedia-project Paul Allen Invests In A Massive Project To Make Wikipedia Better]. Rekuperá 18 yüli 2021.</ref><ref>{{en}} S. Perez [http://techcrunch.com/2012/03/30/wikipedias-next-big-thing-wikidata-a-machine-readable-user-editable-database-funded-by-google-paul-allen-and-others/ Wikipedia’s Next Big Thing: Wikidata, A Machine-Readable, User-Editable Database Funded By Google Paul Allen And Others]. Rekuperá 18 yüli 2021.</ref>


{{Appendix|refs|2=
* {{Tradukshon for di otro Wikipedia|idioma=nl|oldid =58039020|titulo=Wikidata}}
{{References}}
}}

[[Category:Wikipedia]]
