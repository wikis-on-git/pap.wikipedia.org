{{Futbolista
|nomberdihungado = '''Ergilio Hato'''|
|Nomber = Ergilio Pedro Hato
|Alias = Panter pretu
|potret =
|Fecha di nasementu = 7 november [[1926]]|
|Siudat di nasementu = 
|Pais di nasementu = [[Kòrsou]]|
|Nashonalidat = hulandes
|Posishon = Portero|
|club = [[CRKSV Jong Holland]]|
}}
'''Ergilio Pedro Hato''' (7 di november [[1926]] – 18 di desember [[2013]]), tambe konosí komo 'Pantera Negra' (panter pretu), tabata un kiper [[Kòrsou|kurasoleño]]. E tabata hopi konosí den Karibe i su reputashon tabata konosí pafo di e region karibense tambe. Aunke ku na un sierto punto e tabata un di e miho kipernan mundialmente den historia di futbòl, el a nenga di bira un hungadó di futbòl profeshonal i a rechasa varios oferta di ekiponan grandi, manera [[AFC Ajax|Ajax]] (Amsterdam), [[Feyenoord]] (Rotterdam) i [[Real Madrid]]. 

==Historia==
Fam di e mama di Hato, en realidat tabata Hatot, pero Registro Sivil no por a plaats e nòmber i a disidi di hasi Ergilio su fam "Hato". Di semper Hato tabata un hungadó di futbòl del alma. Antes, kurá di skolnan tabata keda transformá den vèlt di futbòl i fraternan tabata enkurasha alumnonan pa hunga promé ku skol, den pausa i despues ku skol kaba. Si no tabata pa e [[Federashon di Futbòl Kòrsou]], Hato (19 aña na 1945) lo a drenta servisio militar. Federashon di Futbòl Kòrsou a organisa un kompetensia internashonal ku ekiponan di [[Colombia]], [[Aruba]], [[Sürnam]] i [[Feyenoord]] di Hulanda na 1945. E asina yamá "Dream Team" di [[Kòrsou]] a logra un prestashon tremendo. Feyenoord a sali na di dos lugá. Un desapunto enorme pa e Hulandesnan i un testamento enorme pa [[Kòrsou]] su talento. 

Hato a bira konosí komo e mihó kiper den Latino Amérika i Karibe i a hiba e ekipo di [[Antias Hulandes]] Olimpiada na 1952 (kaminda nan a perde kontri [[Turkia]]). Tambe Ergilio a hiba e ekipo Kurasoleño e Weganan Pan Amerikano ku a tuma lugá na 1955 i kaminda [[Kòrsou]] a gana bròns. Hato su notoriedat a soru pa e haña varios oferta lukrativo pa hunga futbòl profeshonal riba nivel internashon, pero ela rechasa varios di e ofertanan di ekiponan grandi for di [[Sur Amerika]] i Oropa, inkluyendo [[Real Madrid]], [[Ajax Amsterdam|AFC Ajax]] i [[Feyenoord]], pero el a rechasa tur esakinan pa balor i motibu personal; el a persigui un karera na e kompania aerolinea [[Antilliaanse Luchtvaart Maatschappij|ALM]], a kuminsa un famia i a keda hunga pa e ekipo lokal, [[CRKSV Jong Holland]].

Apesar ku el a haña varios nickname riba vèlt manera Pantera Negra (Panter Pretu), Vliegende Vogel (Para Buladó) i Man van Elastiek (Hombèr di Elastik), semper el a keda un hòmber humilde.

==Honornan==
* [[Stadion Ergilio Hato]] na [[Willemstad]], [[Kòrsou]] a keda duná su nòmber.
* [[Aeropuerto Hato|Aeropuerto Internashonal Hato]] na [[Willemstad]], [[Kòrsou]] a keda duná su nòmber, komo ku su segundo pashon tabata aviashon.
* Central American and Caribbean Games Bronze Medal (1): 1946
* Central American and Caribbean Games Gold Medal (1): 1950
* Pan American Games Bronze Medal (1): 1955
* CCCF Championship Silver Medal (1): 1955


{{DEFAULTSORT:Hato, Ergilio}}
[[Category:Futbolista]]
[[Category:Hendenan]]
[[Category:Kòrsou]]
