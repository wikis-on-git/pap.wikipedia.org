{{Variante|b}}
{{Infopais
|nomber_nativo    = ''Entidat públiko Boneiru''
|nomber_propio    = Openbaar lichaam Bonaire
|nomber_komun     = Boneiru
|imagen_bandera   = Flag of Bonaire.svg
|imagen_mapa      = Bonaire in its region.svg
|imagen_wapen     = Blason de Bonaire (Antilles néerlandaises).svg|50px|
|himno_nashonal   = [[Himno di Boneiru|Tera di Solo y Suave bientu]]
|kapital          = [[Kralendijk]]
|stat_mas_grandi  = [[Kralendijk]]
|idiomanan_ofisial= [[Idioma hulandes|Hulandes]], [[Papiamentu]]
|forma_di_gobernashon = [[Democracia parlamentario|Demokrasia Parlamentario]]<br />[[Monarkia constitucional|Monarkia konstitushonal]]
|titulonan_kabesantenan = <br/>- [[Monarkia hulandes|Rei]]<br />- [[Representante di Reino]]<br />-  [[Gezaghebber]]
|nombernan_kabesantenan = [[Rei Willem-Alexander|Willem-Alexander]]<br />[[Jan Helmond]]<br />[[Edison Rijna]]
|tipo_di_soberania = [[Eilandgebied]] di [[Antias Hulandes]]
|eventonan_di_fundashon = [[Statuut pa e Reino di Hulanda|Statuut]]
|fechanan_di_fundashon = <br />[[15 desèmber]] [[1954]]
|area            = 288
|rango_area      = n/a
|persentahe_awa  = n/a
|pop_aproksima   = 20.900
|pop_segun_senso =
|rango_populashon= n/a
|ana_kalkulashon_di_pop = 2020
|ana_di_senso    =
|densidat_pop    = 72.5
|rango_densidat_pop = n/a
|moneda = [[Dollar Estadounidense|Dòler]] (Dollar)
|kodigo_moneda   = USD
|zona_di_tempu   =
|utc_offset      = -4
|kodigo_tld      = .an
|kodigo_pa_yama  = 599
|nota            = 
}}
'''Bonaire''' (òf '''Boneiru''') tabata un [[isla]] di e [[Antias Hulandes]], país outónomo di [[Reino Hulandes]], i ta un di e [[islanan ABC]] ([[Aruba]], Boneiru i [[Kòrsou]]). E kapital ta [[Kralendijk]], i e stablesimentu mas bieu ta [[Rincon]]. E idiomanan mas komun ta [[ingles]], [[spaño]] i [[papiamentu]]. E idioma ofisial ta [[hulandes]].
Kòrsou a haña su Status Aparte huntu ku [[Sint Maarten]], riba 10 di oktober 2010. Boneiru, Saba i St Eustatius a bira munisipio di Hulanda, e asina yamá islanan-BES.

Boneiru tin un area di 288 km&sup2; (111 mia&sup2;). Den e senso di Antias Hulandes di 2001, e poblashon tabata 10.791 habitante, dus mas hende ku prome, lokual ta nifiká un densidat di poblashon di 37 habitante pa kilometer kuadrá. Den 2004 e poblashon tabata aproksimadamente 10.185 habitante. Na comienso di 2020 ta aproksima un poblashon 20.900 habitante<ref>Trends in the Caribbean Netherlands 2020. Central Bureau Statistiek Nederland. Recupera 12 april 2021</ref>. [[Klein Bonaire]] tin un area di 6 km&sup2; i no ta habitá.

==Historia==
E promé habitantenan di Boneiru tabata e kaiketionan di Venezuela, ku a yega e isla banda di aña [[1000]]. E úniko restantenan di e [[Nativonan di Amérika|indjannan]] aki ta entre otro e pinturanan di kueba den bisendario di [[Onima]] na kosta ost di Boneiru.

Na aña [[1499]], [[Alonso de Ojeda]] i [[Amerigo Vespucci]] tabata e promé [[oropa|oropeonan]] na Boneiru. Pasombra no tabata tin [[oro]] i e tera no tabata bon pa [[agrikultura]], e [[Spaña|spañonan]] no a kere tabata nesesario pa hasi e isla un [[kolonia]]. Nan a hiba e indjannan komo [[katibu]] na [[Sur Amérika]] pa traha riba [[plantashi]]. Na aña [[1526]] e spañonan a introdusí [[bestianan doméstiko]] na Boneiru. 

Tambe tabata tin un komunidat den bisendario di [[Rincon]] ku tabata kas di algun [[pirata]]. Mayoria hende di e komunidat aki tabata prisonero.

[[File:OLD FORT ORANJE, KRALENDIJK.jpg|thumb|left|200px|Faro di Fort Oranje, Kralendijk]]
E spañonan a perde e isla na e hulandesnan ku a invadí na aña [[1633]]. E isla a kai bou di [[Wouter van Twiller]], gobernador di Hulanda nobo, i bou di mandato di e [[West-Indische Compagnie]]. Nan a trese un kantidat chikitu di katibu pa agrikultura (mas tantu [[palu]] i [[maishi]]) i ganashi di salu.E katibunan ku tabata traha den [[saliña]] tabata biba den kasnan chikitu serka di nan, no mas haltu ku 2 meter. Por mira e kasnan aki ahinda na Boneiru. [[Sklabitut]] na Boneiru tabata abolí na aña [[1863]].

Na kuminsamentu di [[siglo 19]], [[Reino Uni|Gran Britania]] a invadí Antias dos biaha. Na aña [[1816]] ora tabata disidí ku Boneiru lo keda parti di Hulanda, e hulandesnan a traha [[Fort Oranje (Boneiru)|Fort Oranje]] na Kralendijk pa protehá e isla. E [[faro]] di e forti tabata trahá na aña [[1868]]. [[Salu]] tabata e fuente mas grandi di ganashi pa e isla. E [[produkshon]] a bira asina grandi ku a traha kuater [[obelisko]] pa guia barku na e saliñanan.

Na [[siglo 20]] a renobá e [[haf]] i a traha e aeropuerto [[''Flamingo International Airport'']]. Na aña [[1936]] hòmbernan a haña [[derecho pa vota]]. Durante e [[Segundo Guera Mundial]] a traha un [[kampo di konsentrashon]] riba e isla pa alemannan i [[nazi]]nan hulandes enkarselá. Bou di [[Reina Juliana]], Antias a bira un parti outónomo den Reino Hulandes na aña [[1954]].

==Nòmber==
Tin varios teoria di kon Boneiru a yega na su nòmber. Hopi hende ta kere ku e ta di e palabranan "bon aire" na [[Idioma franses|franses]], ku ta nifiká "bon airu", pero no tin ningun prueba ku esaki ta hecho. Un splikashon mas mihó ta ku e ta di e palabra Karibe "banare", ku ta nifiká algu manera "tera plat" òf "tera abou". E indjannan a kompará e tera relativamente plat di Boneiru ku e serunan haltu di [[Sur Amérika]].

E [[Spaña|spañó]]nan a deskubrí ku e indjannan tabata yama e isla "Boynay". Nan a tuma e nòmber aki i despues di tempu bou di e [[Hulanda|hulandes]]nan, esaki a bira "Bonaire".

Un otro splikashon ta ku Bonaire ta bin di "Boy Nayil", e nòmber di e yu di e dios mayor ku tabata tin forma di un kolebra di plata. E indjannan tabata yama e isla "Boy Nayre" ku ta nifiká "kas di e kolebra di plata".

== Demografia ==
Boneiru tin 21.745 habitante segun konteo na 2021.<ref>[https://opendata.cbs.nl/statline/#/CBS/nl/dataset/83698NED/table?ts=1549199994001 Aantal inwoners van Caribisch Nederland], Centraal Bureau voor de Statistiek (CBS). Rekuperá 6 ougustus 2021.</ref>
Na 2001 86% di e poblashon tabatin nationalidat hulandes, sinembargo solo 52% a nase na Boneiru. Ademas di personanan di otro parti di Reino Hulandes: Aruba, Kòrsou i [[Hulanda]] i di paisnan bisiña [[Venezuela]] i [[Colombia]], tin hopi residente di [[Republika Dominikano]], mas bien migrante ekonomiko. Gran parti di su habitantenan ta birasial, produkto di matrimonionan entre oropeo i afrikano.

Un gran mayoria di e poblashon ta katóliko (77%). Mas aleu tin un komunidat protestante chikitu i un kongregashon evangéliko kresiente (masomenos 10% di poblashon).

==Polítika==
Boneiru ta un entidat publiko di [[Hulanda]], tambe konsidera komo "munisipio spesial". E tabata forma parti di [[Antias Hulandes]] for di [[1954]] te [[2010]] ku e status di [[teritorio insular]]. E gobièrnu insular, yamá ''Openbaar Lichaam Bonaire'' (OLB), tin su sede na Kralendijk i e gobièrnu di Hulanda na [[Den Haag]].

Riba [[10 sèptèmber]] [[2004]] a tene un [[referéndum]], unda 59% tabata ke ta parti di e Reino di Hulanda. Solamente 16% tabata ke pa e situashon keda manera e ta, dus parti di Antias Hulandes.

''Mira tambe: [[Lista di partido politiko na Boneiru]]''

==Ekonomia==
[[File:Bonaire Salt Piles.jpg|thumb|Salu, e oro blanku di Boneiru]]
===Salu===
Boneiru tabata un di e eksportdornan mas grandi di [[salu]] pa [[Merka]] pa basta aña, i ta kontinuá di hasi esaki ku un sistema di ganashi di salu ku no ta hasi daño na medio ambiente. Hasta den [[siglo 15]] hulandesnan tabata uza katibu pa gana salu, uzando e mesun método di evaporashon ku ta uzá awendia, pero na un eskala mas chikitu. Produkshon di salu ta kubri gran parti di e parti zùit di e isla, i ta manehá pa e gigante industrial [[Cargill]].

''Mira tambe artikulo prinsipal: [[Ekstrakshon di salu na Boneiru]]''

===Dùikmentu===
[[File:Bonaire 0935 (448942535).jpg|thumb|Sambuyamentu na ref di koral]]
Boneiru ta konosí komo un ekselente pa [[sambuyamentu]] i ta konsiderá komo un di e mihó lugánan pa [[dùik]] i [[snòrkel]] na mundu. E sector turistico boneriano ta dirigi riba amantenan di dùikmentu i otro deportenan akuatiko. E isla ta rondoná pa un [[ref di koral]] ku ta fasil pa yega for di e kostanan wèst i zùit. Ademas, e kosta kompletu di Boneiru tabata deklará un [[santuario marino]], asina preservando e bida marino. E [[ref di koral]] rònt di [[Klein Bonaire]] ta hopi bon preservá, i ta atraé dùikdó i snòrkeldó.

Banda di e bida marino, Boneiru ta famá pa su poblashon di [[flamingo]] i su santuario di [[buriku]].

[[Washington Slagbaai National Park]], ku ta kubri gran parti di e parti nort-wèst di e isla, ta un preservashon ekológiko. E punto mas haltu di e isla, [[Seru Brandaris]], ta den e preservashon aki i tin un bista kompletu di henter e isla.

E Lac na e parti ost di e isla ta un lugá ideal pa [[windsurf]].

==Linknan eksterno==
*[http://www.infobonaire.com/ Sitio ofisial di Boneiru]
*[http://www.gov.an/ www.gov.an] - Portal ofisial di e gobièrnu di Antias Hulandes
*[https://web.archive.org/web/20030805091305/http://www.bonaire-gov.an/ Bonaire-gov.an] - Sitio ofisial di gobièrnu di Boneiru
*[https://web.archive.org/web/20081221115037/http://www.bonaireeconomy.org/ BonaireEconomy.org] - Department of Economic & Labour Affairs (DELA)
*[https://web.archive.org/web/20191017175559/https://www.flickr.com/photos/blennylips bonaire flickr.com]
*[http://www.geschiedenis24.nl/speler.program.7053829.html Bonaire Eiland van rust]

{{Antias Hulandes}}

[[Category:Boneiru]]
[[Category:Reino Hulandes]]
[[Category:Laman Karibe]]
[[Category:Isla]]
