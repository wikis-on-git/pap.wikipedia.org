{{Infopais
|nomber_nativo = ''Boneiru''
|nomber_propio = Eilandgebied Bonaire
|nomber_komun = Boneiru
|imagen_bandera = Flag of Bonaire.svg
|imagen_mapa = Bonaire_Location.png
|imagen_wapen =
|himno_nashonal = [[Himno di Boneiru]]
|kapital = [[Kralendijk]]
|stat_mas_grandi = [[Kralendijk]]
|idiomanan_ofisial = [[Idioma hulandes|Hulandes]], [[Papiamentu]]
|forma_di_gobernashon = [[Demokrasia]] [[Sistema parlamentario|parlamentario]]<br />[[Monarkia konstitushonal]]
|titulonan_kabesantenan = <br/>- [[Monarkia hulandes|Reina]]<br />- [[Gobernador]]<br />- [[Promé Minister di Antias Hulandes|Promé Minister]]<br />- [[Gezaghebber]]
|nombernan_kabesantenan = [[Beatrix di Hulanda|Beatrix]]<br />[[Frits Goedgedrag]]<br />[[Etienne Ys]]<br />[[Herbert Domacassé]]
|tipo_di_soberania = [[Eilandgebied]] di [[Antias Hulandes]]
|eventonan_di_fundashon = [[Statuut pa e Reino di Hulanda|Statuut]]
|fechanan_di_fundashon = <br />[[15 desèmber]] [[1954]]
|area = 288
|rango_area = n/a
|persentahe_awa = n/a
|pop_aproksima = 14.005
|pop_segun_senso =
|rango_populashon = n/a
|ana_kalkulashon_di_pop = 2007
|ana_di_senso =
|densidat_pop = 42
|rango_densidat_pop = n/a
|moneda = Florin (Gulden)
|kodigo_moneda = ANG
|zona_di_tempu =
|utc_offset = -4
|kodigo_tld = .an
|kodigo_pa_yama = 599
|nota = 
}}
'''Bonaire''' (òf '''Boneiru''') ta un [[isla]] di e [[Antias Hulandes]], país outónomo di [[Reino di Hulanda]], i ta un di e [[islanan ABC]] ([[Aruba]], Boneiru i [[Kòrsou]]). E kapital ta [[Kralendijk]], i e stablesimentu mas bieu ta [[Rincon]]. E idiomanan mas komun ta [[Idioma ingles|ingles]], [[Idioma spaño|spaño]] i [[papiamentu]]. E idioma ofisial ta [[Idioma hulandes|hulandes]].

Boneiru tin un area di 288 km&sup2; (111 mia&sup2;). Den e senso di Antias Hulandes di 2001, e populashon tabata 10.791 habitante,  lokual ta nifiká un densidat di populashon di 37 habitante pa kilometer kuadrá. Den 2004 e populashon tabata aproksimadamente 10.185 habitante. [[Klein Bonaire]] tin un area di 6 km&sup2; i no ta habitá.

==Historia==
E promé habitantenan di Boneiru tabata e Caiquetionan di Venezuela, ku a yega e isla banda di aña [[1000]]. E úniko restantenan di e [[Nativonan di Amérika|indjannan]] aki ta entre otro e pinturanan di kueba den bisendario di Onima na kosta ost di Boneiru.

Na aña [[1499]], [[Alonso de Ojeda]] i [[Amerigo Vespucci]] tabata e promé [[Europa|europeanonan]] na Boneiru. Pasombra no tabata tin [[oro]] i e tera no tabata bon pa [[agrikultura]], e [[Spaña|spañonan]] no a kere tabata nesesario pa hasi e isla un [[kolonia]]. Nan a hiba e indjannan komo [[katibu]] na [[Sur Amérika]] pa traha riba [[plantashi]]. Na aña [[1526]] e spañonan a introdusí [[bestianan doméstiko]] na Boneiru. 

Tambe tabata tin un komunidat den bisendario di [[Rincon]] ku tabata kas di algun [[pirata]]. Mayoria hende di e komunidat aki tabata prisonero.

E spañonan a perde e isla na e hulandesnan ku a invadí na aña [[1633]]. E isla a kai bou di [[Wouter van Twiller]], gobernador di Hulanda nobo, i bou di mandato di e [[West-Indische Compagnie]]. Nan a trese un kantidat chikitu di katibu pa agrikultura (mas tantu [[palu]] i [[maishi]]) i ganashi di salu.E katibunan ku tabata traha den [[saliña]] tabata biba den kasnan chikitu serka di nan, no mas haltu ku 2 meter. Por mira e kasnan aki ahinda na Boneiru. [[Sklabitut]] na Boneiru tabata abolí na aña [[1863]].

Na kuminsamentu di [[siglo 19]], [[Gran Britania]] a invadí Antias dos biaha. Na aña [[1816]] ora tabata disidí ku Boneiru lo keda parti di Hulanda, e hulandesnan a traha [[Fort Oranje (Boneiru)|Fort Oranje]] na Kralendijk pa protehá e isla. E [[faro]] di e forti tabata trahá na aña [[1868]]. [[Salu]] tabata e fuente mas grandi di ganashi pa e isla. E [[produkshon]] a bira asina grandi ku a traha kuater [[obelisko]] pa guia barku na e saliñanan.

Na [[siglo 20]] a renobá e [[haf]] i a traha e [[aeropuerto]] ''Flamingo International Airport''. Na aña [[1936]] hòmbernan a haña [[derecho pa vota]]. Durante e [[Segundo Guera Mundial]] a traha un [[kampo di konsentrashon]] riba e isla pa alemannan i [[nazi]]nan hulandes enkarselá. Bou di Reina Juliana, Antias a bira un parti outónomo den [[Reino di Hulanda]] na aña [[1954]].

==Nòmber==
Tin varios teoria di kon Boneiru a yega na su nòmber. Hopi hende ta kere ku e ta di e palabranan "bon aire" na [[Idioma franses|franses]], ku ta nifiká "bon airu", pero no tin ningun prueba ku esaki ta hecho. Un splikashon mas mihó ta ku e ta di e palabra Karibe "banare", ku ta nifiká algu manera "tera plat" òf "tera abou". E indjannan a kompará e tera relativamente plat di Boneiru ku e serunan haltu di [[Sur Amérika]].

E [[Spaña|spañó]]nan a deskubrí ku e indjannan tabata yama e isla "Boynay". Nan a tuma e nòmber aki i despues di tempu bou di e [[Hulanda|hulandes]]nan, esaki a bira "Bonaire".

Un otro splikashon ta ku Bonaire ta bin di "Boy Nayil", e nòmber di e yu di e dios mayor ku tabata tin forma di un kolebra di plata. E indjannan tabata yama e isla "Boy Nayre" ku ta nifiká "kas di e kolebra di plata".

==Populashon==
Boneiru tin mas o menos 16.000 habitante. Gran parti di e populashon ta [[katóliko]]. Riba esaki tin un komunidat chikitu [[protestant]] i e kongregashon evangéliko ta kresiendo lihé (mas o menos 10% di e populashon).

==Polítika==
Boneiru ta parti di [[Antias Hulandes]] for di [[1954]]. E gobiènu insular ta na Kralendijk i e gobièrnu di Antias ta situá na [[Willemstad]], [[Kòrsou]].

Riba [[10 sèptèmber]] [[2004]] a tene un [[referéndum]], unda 59% tabata ke ta parti di e Reino di Hulanda. Solamente 16% tabata ke pa e situashon keda manera e ta, dus parti di Antias.

==Salu==
Boneiru tabata un di e eksportdornan mas grandi di [[salu]] pa [[Merka]] pa basta aña, i ta kontinuá di hasi esaki ku un sistema di ganashi di salu ku no ta hasi daño na medio ambiente. Hasta den [[siglo 15]] hulandesnan tabata uza katibu pa gana salu, uzando e mesun método di evaporashon ku ta uzá awendia, pero na un eskala mas chikitu. Produkshon di salu ta kubri gran parti di e parti zùit di e isla, i ta manehá pa e gigante industrial [[Cargill]].

==Dùikmentu==

Boneiru ta konosí komo un ekselente pa '[[scuba diving]]' i ta konsiderá komo un di e mihó lugánan pa [[dùik]] i [[snòrkel]] na mundu. E isla ta rondoná pa un [[ref di koral]] ku ta fasil pa yega for di e kostanan wèst i zùit. Ademas, e kosta kompletu di Boneiru tabata deklará un [[santuario marino]], asina preservando e bida marino. E [[ref di koral]] rònt di [[Klein Bonaire]] ta hopi bon preservá, i ta atraé dùikdó i snòrkeldó.

Banda di e bida marino, Boneiru ta famá pa su populashon di [[flamingo]] i su santuario di [[buriku]].

[[Washington Slagbaai National Park]], ku ta kubri gran parti di e parti nort-wèst di e isla, ta un preservashon ekológiko. E punto mas haltu di e isla, [[Seru Brandaris]], ta den e preservashon aki i tin un bista kompletu di henter e isla.

E Lac na e parti ost di e isla ta un lugá ideal pa [[windsurf]].

==Linknan eksterno==

*[http://www.infobonaire.com/ Sitio ofisial di Boneiru]
*[http://www.gov.an/ www.gov.an] - Portal ofisial di e gobièrnu di Antias Hulandes
*[http://www.bonaire-gov.an/ Bonaire-gov.an] - Sitio ofisial di gobièrnu di Boneiru
*[http://www.bonaireeconomy.org/ BonaireEconomy.org] - Department of Economic & Labour Affairs (DELA)
*[http://www.FLICKR.com/blennylips bonaire flickr.com]

{{Antias Hulandes}}
[[Category:Boneiru]]
[[Category:Reino Hulandes]]
[[an:Bonaire]]
[[bg:Бонер]]
[[br:Bonaire]]
[[ca:Bonaire]]
[[cs:Bonaire]]
[[da:Bonaire]]
[[de:Bonaire]]
[[en:Bonaire]]
[[eo:Bonaire]]
[[es:Bonaire]]
[[et:Bonaire]]
[[fi:Bonaire]]
[[fo:Bonaire]]
[[fr:Bonaire]]
[[fy:Bonêre]]
[[gl:Bonaire]]
[[he:בונייר]]
[[hu:Bonaire]]
[[id:Bonaire]]
[[it:Bonaire]]
[[ja:ボネール島]]
[[ko:보네르 섬]]
[[lb:Bonaire]]
[[li:Bonaire]]
[[lmo:Bonaire]]
[[lt:Bonairė]]
[[lv:Bonaire]]
[[ms:Bonaire]]
[[nl:Bonaire]]
[[no:Bonaire]]
[[pl:Bonaire]]
[[pms:Bonaire]]
[[pt:Bonaire]]
[[ro:Bonaire]]
[[ru:Бонайре]]
[[sk:Bonaire]]
[[sr:Бонер]]
[[sv:Bonaire]]
[[tr:Bonaire]]
[[uk:Бонер]]
[[zh:博奈尔岛]]
