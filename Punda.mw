{{Variante|c}}
{{Databox}}
'''Punda''' ta e parti pariba di [[Willemstad]], [[Kòrsou]]. Huntu ku [[Otrobanda]] Punda ta forma e [[kapital]] di Kòrsou i ántes di Antia Hulandes, Willemstad. Den Punda algun di e edifisio di mas bieu di Willemstad ta situá. E parti di Punda yamá [[Handelskade (Willemstad)|Handelskade]] ta e parti mas fotografiá di Kòrsou. For di 1886 Punda ta konektá ku Otrobanda via e brug di ponton, [[Koningin Emmabrug]], i for di 1974 tambe via [[Koningin Julianabrug]]. For di 1997, Punda ta parti di e deklarashon di Willemstad komo Patrimonio di Humanidat. 

== Etimologia ==
Orígen di e nòmber ''Punda'' no ta sigur. Tin un idea ku e ta bini for di e palabra [[hulandes]] "de Punt", ku ta nòmber di e isleta kaminda a traha [[Fort Amsterdam]]. Pero e palabra Punda solamente ta kuminsá sali den publikashonnan na [[spañó]] na mitar di siglo 19<ref>Ditzhuijzen, J. van, & Langenveld, E. (2017, p.11). ''De Willemstad: Het dagelijks leven in negentiende-eeuws Punda''. Stichting LM Publishers / KIT.</ref>. Pader Latour ta menshoná ku e etnólogo i lingwista suiso-merikano, Albert Gatschet, ta indiká, den un karta, ku Punda ta un palabra [[afrika]]no ku ta nifiká "plaats langs een rivier" of "ommuurde plaats waar het gouvernement gevestigd is" <ref>Latour, M. D. (1936, p. 259). Oorsprong en betekenis van het woord macamba. ''New West Indian Guide / Nieuwe West-Indische Gids'', ''17''(1), 256–260. <nowiki>https://doi.org/10.1163/22134360-90000887</nowiki></ref>. Latour no ta indiká den kua idioma òf grupo di idioma Gatschet a bisa e palabra ta originá. Un ehèmpel di un pueblo asina kantu di riu ta Ndjoko Punda na Riu Kasai, na Kongo. Otro posibilidat ta ku e palabra ta bini di [[Swahili (lenga)|swahili]]. Den e idioma ei e palabra ''punda'' ta nifiká "buriku"<ref>Johnson, F. (2008). ''A standard Swahili-English dictionary: (Founded on Madan’s Swahili-English dictionary)''. Oxford University Press.</ref>: kisas un referensia na Willemstad komo un lugá ku hendenan di pafó di siudat tabata yega ku buriku.

==Historia==
Kòrsou tabata forma un komunidat polítiko huntu ku [[Aruba]], [[Boneiru]] i parti di loke awendia ta estado Falcón na [[Venezuela]]. Na 1499 [[Spaña|spañónan]] a kolonisá e isla. [[image:Punda.jpg|thumb|left|250px|Breedestraat, Punda na [[Willemstad]]]] Despues, [[Hulanda|hulandesnan]] a konkistá e isla i duna [[West Indische Compagnie]] komo propiedat pa goberná na aña [[1634]], bou di e lider [[Johan van Walbeek]]. E aña ei a kuminsá traha un fòrti yamá [[Fort Amsterdam]] parti pariba di [[Bahia di Santa Ana]] riba e península di 'de Punt'. Den e di dos parti di siglo 17 Punda tabata un siudat chikitu. Pa protehá e suidat akí a konstruí un muraya rònt di dje. Na kuminsamentu di siglo 18 kaba e área a yena i a kuminsá ku e bario nobo di Otrobanda. Na 1860 a desmantelá e muraya.

{{Appendix}}

[[Category:Kòrsou]]
