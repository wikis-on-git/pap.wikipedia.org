Un '''persona hurídiko''' ta un término hurídiko pa un entidat òf organisashon ku ta tuma parti den komersio di un òf otro forma. E persona hurídiko tin derecho i obligashonnan mesun kos ku un [[persona natural]]. Kual ta nifiká ku un persona hurídiko por tin propiedat i debe, por sera un kontrakt, por inisiá un demanda den korte òf ser demandá.  

==Tipo==
Ta eksistí dos tipo di persona hurídiko:
*Entidat públiko: ta keda instituí pa medio di un akto ofisial di gobièrnu
*Entidat privá: ta keda instituí dor di un òf mas persona natural of persona hurídiko pa medio di un [[akto notarial]]

==Aspektonan==
Ora ta trata di un persona hurídiko, tin kuater aspekto ku ta importante:
*Ophetivo
*Representashon
*Poder di desishon
*Responsabilidat

===Ophetivo===
Un persona hurídiko mester tin semper un ophetivo pa su eksistensha. Esaki ta enserá e motibu dikon a lanta e entidat. Esaki por ta entre otro: hasi ganashi a traves di komersio, representá òf atendé e interesnan di un grupo di persona natural òf hurídiko, òf realisá un tarea públiko. 

===Representashon===
Ta solamente un persona natural por kue un pèn den su man i pone su firma bou di un kontrakt. Ta pa e motibu ei un persona hurídiko ta wòrdu lógikamente representá pa un òf mas persona natural. E persona òf personanan natural aki ta forma parti di e [[hunta di maneho]] di e entidat. E firma di e hunta di maneho òf e direktor ta konta tambe pa e firma di e persona hurídiko. Na [[Kámara di komersio]] por haña sa ken ta outorisá pa firma na nòmber di e entidat.  

===Poder di desishon===
Esaki ta ‘’''zeggenschap''’’ na hulandes. E poder di desishon òf poder di voto mester wòrdu reglá di un òf otro manera den e kompania. Esaki ta wòrdu reglá den e [[statuto]] di e kompania òf pa lei. Tin un diferensha entre e persona natural ku por representá e entidat eifó i e persona òf órgano ku tin e poder di desishon di mas haltu. 
{| border="1"
!Persona hurídiko !! Representá pa !! Poder di desishon
|-
|Munisipio || Alkalde || Konseho munisipal
|-
|Kompania ||E direktor di e kompania || Akshonistanan
|-
|Asosiashon ||E presidente i e sekretaria ||Miembronan
|} 

===Responsabilidat===
Un persona hurídiko ta karga su mes responsabilidat pa aktonan di esnan ku ta dirigí. Un persona natural ku ta dirigí e entidat no ta responsabel pa e obligashonnan i e debenan di e entidat. Esaki por bira personalmente responsabel solamente na momentu ku un hues disidí den su veredikto ku tabatin mal maneho.

==Formanan==
Aki ta sigui un lista e tipo di entidatnan ku ta ser konsiderá un persona hurídiko:
{| border="1"
!Papiamentu !! Ulandes !! Ingles !! Spañó 
|-
|[[Sosiedat kolektivo limitá]] ||Vennootschap onder firma || General partnership || Sociedad colectiva
|-
|[[Sosiedat komanditario]] ||Commanditaire vennootschap || Limited Partnership || Sociedad en comandita
|-
|[[Sosiedat privá]]||Besloten vennootschap || Limited company || Sociedad privado
|-
|[[Sosiedat anónimo]]||Naamloze vennootschap || Joint-stock company || Sociedad anónima
|-
|[[Fundashon]]||Stichting || Foundation || Fundación
|-
|[[Asosiashon]]||Coöperatie || Cooperative || Cooperativa
|}

[[category: Derecho]]
[[category: Formanan hurídiko]]
[[category: Kompania]]
[[category: Atministrashon di empresa]]

[[ar:شخص اعتباري]]
[[arz:شخص اعتبارى]]
[[ba:Юридик шәхес]]
[[be:Юрыдычная асоба]]
[[be-x-old:Юрыдычная асоба]]
[[bg:Субект на правото]]
[[ca:Persona jurídica]]
[[cs:Právnická osoba]]
[[da:Juridisk person]]
[[de:Juristische Person]]
[[el:Νομικό πρόσωπο]]
[[en:Legal personality]]
[[eo:Jura persono]]
[[es:Persona jurídica]]
[[et:Juriidiline isik]]
[[fa:شخص حقوقی]]
[[fi:Oikeussubjekti]]
[[fr:Personnalité juridique]]
[[gl:Persoa xurídica]]
[[he:אישיות משפטית]]
[[hi:विधिक व्यक्तित्व]]
[[hr:Pravna osoba]]
[[hu:Jogi személy]]
[[hy:Իրավաբանական անձ]]
[[it:Persona giuridica]]
[[ja:法人]]
[[ka:იურიდიული პირი]]
[[kk:Заңды тұлға]]
[[ko:법인]]
[[lt:Juridinis asmuo]]
[[nl:Rechtspersoon]]
[[nn:Juridisk person]]
[[no:Juridisk person]]
[[pl:Osoba prawna]]
[[pt:Pessoa jurídica]]
[[ru:Юридическое лицо]]
[[sh:Pravno lice]]
[[sk:Právnická osoba]]
[[sr:Pravno lice]]
[[sv:Juridisk person]]
[[tr:Tüzel kişi]]
[[uk:Юридична особа]]
[[vec:Persona giuridica]]
[[zh:法人]]
[[zh-min-nan:Hoat-jîn]]
