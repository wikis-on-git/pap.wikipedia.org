{{Variante|c}}
{{Infobox person 
| name          = Ana-Maria Pauletta
| image         = 
| caption       = 
| term          = 11 di mei [[2017]] - presente
| monarch       = [[Rei Willem-Alexander]]
| predecessor   = 
| birth_date    = {{Birth date and age|1978|11|02}}
| occupation    = Miembro di [[Parlamento di Kòrsou]]
| party         = [[Partido Alternativa Real]] (PAR)
}}
'''Ana-Maria Virginia Pauletta''' (n. 2 di novèmber [[1978]] na [[Kòrsou]]) ta un polítiko [[Kòrsou|kurasoleño]] i miembro di [[Parlamento di Kòrsou]] desde 2017. Durante su término komo parlamentario ela fungi komo lider di frakshon di [[Partido Alternativa Real|PAR]] i tabata [[Lista di presidente di Parlamento di Kòrsou|presidente di parlamento]] di 3 di yüni 2020 te 11 di mei 2021.

Ana-Maria Pauletta a krese na [[Otrobanda]]. Despues di kaba HAVO ela sigui studia na [[University of Curaçao|Universidat di Kòrsou]] unda ela obtene un master den trabao sosial. Su karera a start den kuido di adikshon na Fundashon Maneho di Adikshon (FMA), sigui pa trabao di reclassering. Despues e tabata director di Fundashon Yudansa pa Víktima.

Na elekshon parlamentario di 2016 e tabata kandidato riba lista di PAR, pero no a logra un asiento. Despues di elekshon di 2017 i formashon di [[Gabinete-Rhuggenaath]] ela huramentá komo miembro di parlamento i a wordu apuntá pa su partido komo lider di frakshon. Den parlamento Pauletta ta presidi e komishon fiho ''Komishon di Asuntunan di Reino, Relashonnan Interparlamentario i Relashonnan Eksterior''. Na nomber di su frakshon ela entrega na 2019 un ordenansa di inisiativa kontra intimidashon seksual na pia di trabao. Pauletta a keda elegi presidente di parlamento riba rekomendashon di PAR dia 3 di yüni 2020. E ta susesor di [[William Millerson]], kende a retira di su presidensia pa motivo di salú.

{{DEFAULTSORT:Pauletta, Ana-Maria}}
[[Category:Hende]]
[[Category:Polítiko di Kòrsou]]
