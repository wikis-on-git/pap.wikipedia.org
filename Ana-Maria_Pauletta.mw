'''Ana-Maria Virginia Pauletta''' ([[Kòrsou]], 2 di november 1978) ta un politiko kurazoleño di  [[Partido Alternativa Real]] (PAR). Desde 3 di yüni 2020 e ta presidente di [[Parlamento di Kòrsou]].

Ana-Maria Pauletta a lanta na [[Otrobanda]]. Despues di kaba HAVO ela sigui studia na [[University of Curaçao|Universidat di Kòrsou]] unda ela obtene un master den trabao sosial. Su karera a start den kuido di adikshon na Fundashon Maneho di Adikshon (FMA), sigui pa trabao di reclassering. Despues e tabata director di Fundashon Yudansa pa Víktima.

Na elekshon parlamentario di 2016 e tabata kandidato riba lista di PAR, pero no a logra un asiento. Despues di elekshon di 2017 i formashon di [[Gabinete-Rhuggenaath]] ela huramentá komo miembro di parlamento i a wordu apuntá pa su partido komo lider di frakshon. Den parlamento Pauletta ta presidi e komishon fiho ''Komishon di Asuntunan di Reino, Relashonnan Interparlamentario i Relashonnan Eksterior''. Nan nomber di su frakshon ela entrega na 2019 un ordenansa di inisiativa kontra intimidashon seksual na pia di trabao. Pauletta a keda elegi [[Lista di presidente di Parlamento di Kòrsou|presidente di parlamento]] riba rekomendashon di PAR dia 3 di yüni 2020. E ta susesor di [[William Millerson]], kende a retira di su presidensia pa motivo di salú.

{{DEFAULTSORT:Pauletta, Ana-Maria}}
[[Category:Hendenan]]
[[Category:Politikonan]]
[[Category:Kòrsou]]
