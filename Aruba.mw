{{Variante|a}}
{{Infopais Papiamento
|nomber_nativo          = Aruba
|nomber_comun           = Aruba
|imagen_bandera         = Flag of Aruba.svg
|imagen_mapa            = LocationAruba.png
|imagen_escudo          = Coat of arms of Aruba.svg
|himno_nacional         = [[Aruba Dushi Tera]]
|capital                = [[Oranjestad (Aruba)|Oranjestad]]
|ciudad_di_mas_grandi   = [[Oranjestad (Aruba)|Oranjestad]]
|idiomanan_oficial      = [[Hulandes]]<br />[[Papiamento]]
|forma_di_gobernacion   = Democracia Parlamentario <br />Monarchia Constitucional
|titulonan_cabesantenan = <br />- Rey<br />- Gobernador<br />- Prome Minister
|nombernan_cabesantenan = [[Willem-Alexander]]<br />[[Juan Alfonso Boekhoudt]]<br />[[Evelyn Wever-Croes]]
|tipo_di_soberania      = Pais Autonomo den [[Reino Hulandes]]
|eventonan_di_fundacion = [[Status Aparte]]
|fechanan_di_fundacion  = 1 januari 1986
|area                   = 193
|rango_area             = 190
|persentahe_awa         = < 1%
|pop_aproxima           = 110,497
|pop_segun_censo        = 101,484
|rango_populacion       = 177
|aña_calculacion_di_pop = 2016
|aña_di_censo           = 2010
|densidad_pop           = 572.52
|rango_densidad_pop     = 19
|moneda                 = [[Florin]](533)
|codigo_moneda          = AWG
|zona_di_tempo          =
|utc_offset             = -4
|codigo_tld             =.aw
|codigo_telefon      = 297
|nota                   =
}}
'''Aruba,''' un [[isla]] situa den e parti zuid di e [[Laman Caribe]] 27 km noord di e peninsula [[Paraguaná]] na [[Venezuela]], ta un pais autonomo cu ta forma parti di e [[Reino Hulandes]]. Descubri pa explorador spaño [[Alonso de Ojeda]] na aña 1499, e isla ta cubri un area di 193 km<sup>2</sup>  y desde 2016 ta conoce un populacion di 110,496 hende.<ref>"[http://cbs.aw/wp/index.php/2017/09/20/6141/?download=6142 Quarterly Demographic Bulletin 2017]" (PDF). Central Bureau Statistiek Aruba. Pagina 1 den e promer tabel bou di End of year 2016 total. Recupera 16 october 2017
</ref> [[Oranjestad (Aruba)|Oranjestad]] ta e capital di Aruba y na mes momento e ciudad mas habita cu un populacion estima na 35,000 hende. Aruba ta rondona pa laman y mester comparti su frontera maritimo cu tres pais. [[Korsou]] den direccion oost, den direccion zuid tin [[Estado Falcon]] y west [[Isla Los Monjes]] di Venezuela y [[Republica Dominicana]] den direccion noord.<ref>"[https://www.tweedekamer.nl/downloads/document?id=fefcc19b-485a-45e9-aec3-f26f55751ee5&title=Maritieme%20grenzen%20voor%20de%20Benedenwindse%20Nederlandse%20Antillen.pdf Maritiem Grenzen voor de Benedenwindse Nederlandse Antillen]" (PDF). Tweede Kamer di Hulanda. Un mapa cu ta visualisa e awa teritorial y zone economico exclusivo di Aruba y su bisiñanan. Recupera 16 october 2017
</ref> E punto mas halto di Aruba ta e sero [[Jamanota]] (188m) cu ta situa den [[Parke Nacional Arikok]] na e parti noord-oost di e isla, pero e sero mas central y visibel ta [[Hooiberg]] (165m). Aruba su posicion central entre [[Estadonan Uni di Merca]] y continente di Zuid America, democracia stabil, clima leve y sistema di impuesto cu regla suave pa compania international a atrae varios compania di exterior pa establece nan mes riba e isla. Desde 1926 cu e construccion di e refineria na [[San Nicolas]] di [[Lago Oil and Transport Company]] y atrobe na 1986 cu invercion di gobierno den e sector turistico, caminda varios cadenanan di hotel Mericano a establece nan mes den area di Palm Beach, e economia di Aruba a conoce un crecemento rapido y a pone cu pa casi un siglo caba e pueblo Arubiano ta disfruta di un calidad di bida halto cu [[infrastructura]] instala y servicionan obtenibel cu no ta e norma den e region Caribe.

== Historia ==
''Articulo principal'': ''[[Historia di Aruba]]''

Basa riba herment di piedra cu a encontra riba e isla, archeologonan ta pensa cu habitantenan di contintente di Zuid America, caminda awe ta Venezuela, tawata bishita Aruba ocasionalmente desde 4500 aña pasa caba.<ref>Ruud R.W.M Derix, PhD.(2016) "[http://cbs.aw/wp/index.php/2016/12/21/landscape-series-no-2-the-history-of-resource-exploitation-in-aruba/?download=5953 History of Resource Exploitation in Aruba"](PDF). Central Bureau Statistiek Aruba. Pagina 3, alinea 4 ''Pre Ceramic Period 2500BC-ca.1000''.Recupera 26 october 2017
</ref> Den aña 1499, tempo cu explorador [[Spaño]] [[Alonso de Ojeda]] a descubri Aruba, e isla tawata habita pa tribonan Arawak. E prome mapa cu ta indica presencia di e isla ta pinta pa cartograf Juan de la Cosa. Na cuminsamento di siglo 17 despues cu Spaña a perde nan guerra contra Hulanda, e isla a cay bou di autoridad di Hulanda. Na 1636 Peter Stuyvesant a ocupa e isla pa e West Indische Compagnie. Na 1791 West Indische Compagnie a wordo disolve y Aruba a sigui como colonia Hulandes bou di e [[Bataafse Republiek]] y despues [[Republiek der Nederlanden]]. Durante e guerra Napoleoano na Europa na 1805, e Inglesnan a ocupa Aruba pa un tempo corto. Na 1816 Aruba a wordo bishita pa General Francisco de Miranda, compaña pa un grupo di patriota, cu a anuncia nan intencion di libera e continente Latino America di e Reino Spaño.

== Geografia ==
[[File:Unnamed - Copy.jpg|thumb|Bista di Sero Biento (links) y Hooiberg (meymey) for di Sero Canashito]]
[[File:Aruba landschap.jpg|thumb|Costa noord-oost. Den distancia Parke di Biento Vaderpiet]]
E costa west y zuid di e isla ta rondona pa laman relativamente seco y tranquil cu playanan di santa blanco. E parti aki di e isla ta caracterisa pa tereno plat. Den vecindario di Eagle Beach tin e marisma [[Bubaliplas]], cu antes tawata un saliña.<ref>R. van Halewijn, L.W.G. Higler & A.L. Spaans(1992) [http://edepot.wur.nl/384655 Ecologisch onderzoek Bubaliplas](PDF). DLO-instituut voor Bos- en Natuuronderzoek. Pagina 7, alinea 1. Recupera 1 november 2017</ref> E ta habitat pa varios rasa di parha y otro animalnan chikito. Casi henter e costa zuid, cuminsando for di [[Surfside]] te cu [[Baby Beach]], ta separa di laman grandi pa un lagun. E rifnan di e lagun ta forma un barera natural cu ta proteha e costa zuid di e isla contra laman bruto durante mal tempo. Na e parti central di e lagun ta situa e mondi hidrologico [[Mangel Halto]] y e zona humeda [[Spaans Lagoen]]. E costa noord ta consisisti di klipnan di piedra volcanico y laman bruto. E tereno na e parti aki di Aruba tin mas reliëf. Na various parti di e costa noord e forsa di e laman a causa cu bocanan a forma den e piedra. Otro formacion natural cu por encontra na e parti aki ta grotnan manera [[Quadirikiri]] y [[Fontein]] y brug natural manera antes [[Natural Bridge]]. Den parti noord-west di e isla un duin a forma. Algun kilometer den direccion zuid-oost tin [[Sero Crystal]](88m). Situa central riba e isla tin [[Hooiberg]], [[Sero Biento]] y [[Sero Canashito]]. Na e rand noord-oost den [[Parke Nacional Arikok]] e seronan di [[Daimari]], [[Jamanota]] y [[Arikok]] ta situa. [[Sero Colorado]] ta keda na e punta mas zuid-oost di e isla.

===Ciudad y bario===
''Mira: [[Lista di luga na Aruba]]''

E isla, cu un poblacion di mas o menos 110.000 hende, no tin ciudad grandi. Pa amplia administracion e isla ta parti den ocho districto sin poder ehecutivo:

*[[Noord]]
*[[Oranjestad]] West
*[[Oranjestad]] Oost     
*[[Paradera]]
*[[Santa Cruz]]
*[[Savaneta]]
*[[San Nicolas]] Noord
*[[San Nicolas]] Zuid

== Economia ==
''Articulo Principal:'' [[Economia di Aruba]]

Aruba tin un economia chikito compara cu otro pais den region Caribe, cu desde 2004 un averahe di produccion nacional bruto di 4.2 mil miyon florin pa aña. Aruba su economia ta uno specialisa den turismo, caminda mita di PNB ta wordo genera den e sector aki. Na aña 2016 e mercadonan turistico mas importante pa e pais tawata Merca, Venezuela, Canada, Hulanda y Colombia. Merca ta Aruba su pareha di comercio mas grandi y mas importante. E moneda oficial di Aruba ta e florin, pero e dollar tambe ta acepta na varios caminda. E florin cu e dollar ta pega cu otro abase di un tarifa fiho oficial di AWG 1,79 pa cada US$ 1,-.<ref>[http://www.cbaruba.org/cba/getPage.do?page=ABOUT_US_HISTORY '''A Brief History of Central Bank Aruba'''] cbaruba.org
 Recupera 31 October 2017
</ref> Cu tur otro moneda Aruba tin un tarifa dinamico ariba e intercambio di divisa stranhero. E valor interno y externo di e florin ta wordo maneha pa e Banco Central di Aruba cu a wordo funda na momento cu e florin a inicia circulacion na 1 januari 1986. Tambe e banco ta dirigi policia monitario, supervisa e sistema financiero nacional y saca moneda y print billet nobo ora ta necesario. E maneho di e  reserva di divisa y oro tambe ta wordo hasi pa Banco Central di Aruba<ref>[http://www.cbaruba.org/cba/getPage.do?page=ABOUT_US_MAIN_FUNCTIONS '''Main Functions and Activities'''] cbaruba.org 
Recupera 31 October 2017
</ref>.

== Infrastructura ==

=== Energia ===
Utilities N.V. ta encarga cu e produccion y distribucion di energia riba e isla. E unico doño di e compania aki ta Gobierno di Aruba. Tin dos compania ta cay bou di Utilities N.V.; Water- en Energie Bedrijf N.V. (WEB) y Elmar N.V.. WEB ta responsabel pa e produccion di coriente y tambe esun di awa na nan facilidadnan situa na Barcadera. Desde comienso di 2010 WEB ta cumpra coriente produci na varios fuente di energia sostenibel. Elmar ta suministra e isla cu coriente produci pa WEB via un red di distribucion consistiendo di 7 substacion, 34 stacion di cambio y casi 900 transformator.

==== Biento ====
Durante aña 2009 e construccion di e prome parke di molina riba e isla a tuma lugar den districto di San Nicolas Noord den bario di Palo Marga. Esaki a habri oficialmente na december 2009. E facilidadnan ta consisti di 10 molina cu un capacidad di 3MW y lo por produci un total di 30MW . E compania Windpark Vader Piet N.V. ta exploita e facilidadnan y ta bende e coriente produci den e parke na WEB.

Den september 2011 WEB y Windpark Vader Piet N.V. a firma un carta di intento cu proposito pa hasi un estudio riba e desaroyo di un parke di biento na Urirama den bario di Alto Vista na Noord. Na juli 2012 e instituto di investigacion hulandes, ''Keuring van Electrotechnische Materialen Arnhem (KEMA),'' a publica un investigacion tocante e impacto social y ambiental cu e molinanan den un parke di biento lo tin riba e bario. Den luna di november 2012 Parlamento di Aruba a ricibi conseho adicional limita for di ''Commissie voor mileueffectrapportage'' tocante e efectonan negativo cu e zonido, reflection di luz y sombra di e instalacionan den e parke lo por produci.<ref>'''[http://www.commissiemer.nl/actueel/2012november/gezondheidseffectenwindparkuriramagoedbeschreven Gezondheidseffecten Windpark Urirama goed beschreven]''' 

commissiemer.nl
Recupera 21 november 2017</ref><ref>'''[http://www.commissiemer.nl/docs/mer/diversen/windpark_urirama_definitief.pdf Advies Windpark Urirama Aruba - Commissie voor mileueffectrapportage] (PDF)'''

Recupera 21 november 2017 na

http://www.commissiemer.nl/docs/mer/diversen/windpark_urirama_definitief.pdf</ref> Riba 6 di november 2013 Parlamento di Aruba a aproba e proposito pa e construccion di un parke di biento di 24 MW consistiendo di 8 molina di e tipo ''Vestas V90'' cada un cu un capacidad di 3 MW y un haltura 84m sin conta e molina. Riba 29 di april 2014 Gobierno di Aruba a entrega e permiso di molester ''(hinderwetvergunning)'' na Windpark Urirama N.V., locual ta necesario pa por opera e facilidadnan legalmente. E siguente dia WEB y Windpark Urirama N.V. a firma un acuerdo pa e compra y benta di e coriente cu wordo produci den e parke. E proyecto a ricibi hopi protesta y atencion di media debi na e area cu construccion mester a tuma lugar. Algun habitante di Alto Vista a bay corte pa purba stop e construccion di tuma lugar. Organisacionan pa proteha naturalesa manera Aruba Birdlife Conservation, Rainbow Warriors y Stimaruba a declara nan oposicion pa e proyecto .<ref>'''Protest Windmills Urirama increases'''

https://www.wind-watch.org/news/2012/05/18/protest-windmills-at-urirama-increases/</ref> Desde luna di mei 2015 e proyecto a haña contratempo debi na e molinanan. E suministrador di e molina a stop produccion di e molina di 3MW  y lo mester pidi di un tipo di molina nobo, ''Vestas V112'', cu un capacidad di 3.3MW. Tempo cu esaki a bin na cla e permiso pa e ocho molinan di 3MW a ser pidi caba y huez a dicta cu pa uza molina di 3.3MW mester cuminsa cu proceso pa permiso di nobo.<ref>'''Proces hindervergunning Windmolenpark Urirama moet opnieuw'''

https://caribischnetwerk.ntr.nl/2015/05/26/proces-hindervergunning-windmolenpark-urirama-moet-overnieuw/</ref>

==== Solo ====
Durante aña 2015, na Aeropuerto Internacional Reina Beatrix, e prome parke solar riba e isla a ser construi. E structura cu ta cubri henter e parking lot di aeropuerto y ta consisti di 14,000 panela solar fotovoltaico. E parke por produci un total di 3.4MW, suficiente energia pa suministra mas o menos 500 cas cu coriente for di un fuente sostenibel.<ref>'''[http://www.freezonearuba.com/free-zone-aruba-news/solar-park-airport-aruba-completed/ Solar Park airport Aruba completed] Freezone Aruba''' http://www.freezonearuba.com/free-zone-aruba-news/solar-park-airport-aruba-completed/</ref> Na 2017 e construccion di un di dos parke solar riba e isla a cuminsa den districto di San Nicolas. Un parke cu lo por produci 5.9MW, e lo cubri un area di mas o menos 91,000 meter cuadra. E finalisacion di construccion ta proyecta pa maart 2018.<ref>'''[https://www.caribjournal.com/2017/06/01/new-8-9-million-solar-project-launches-aruba/# New $8.9 million Solar Project launches in Aruba]''' '''Caribbean Journal'''

https://www.caribjournal.com/2017/06/01/new-8-9-million-solar-project-launches-aruba/#</ref>

== Gobernacion y Politica ==
''Mira articulo principal: [[Politica di Aruba]]''

[[File:Parlamento di Aruba.jpg|thumb|Parlamento (dilanti) y Oficina di Gobierno '<nowiki/>''Cocolishi''' (patras)]]
[[File:Goveurner van Aruba.jpg|thumb|Oficina di Gobernador]]

E movimento pa Aruba su decolonisacion y independencia a cuminsa for di aña 30 cu Aruba a pidi pa cuminsa para riba su mes y na augustus 1947, Aruba a presenta su prome "Staatsreglement" (constitucion), pa Aruba su "status aparte" como un nacion y pais independiente cu e status di un estado autonomo den e Reino Hulandes den forma di un Commonwealth Hulandes, segun e ehempel di e Statuut di Westminster di 1931 di e Commonwealth Britanico. Na e Coferencia di Mesa Rondo (Hulandes: ''Ronde Tafel Conferentie, RTC'') na 1948 a presenta e deseo y mandato aki di e Pueblo di Aruba pa a bira e di cuater pais independiente den un reino den forma di un commonwealth. Pero na 1954 cu a impone e Statuut, e status obteni pa Aruba tawata di un Teritorio Insular Autonomo di un "pais" cu a ser yama "Antia Hulandes". 
Na e Coferencia di Mesa Rondo di 1981 y 1983 a trece e mandato di 1977 di e Pueblo di Aruba, logrando e acuerdo di Aruba su decolonisacion, cu Betico a yama "un acuerdo di diamanta"
Na 1986 Aruba a realisa su status di pais separa y independiente y di estado miembro di e Reino Hulandes, pero te awe Hulanda no kier cumpli cu e abolicion di e statuut colonisado impone for di 1954. Nan a disfrasa y camufla nan dominio y poder colonisado impone desde 1954 como supuesto "lazonan di un federacion".

Dia 24 di november 1955,(a aproba e Escudo di Aruba dia 15 di november 1955) J. Irausquin di Aruba di e partido politico PPA (Partido Patrico Arubano) a presenta un discurso dilanti di e United Nations Trust Committee (Comite Fiduciario di  Nacion Uni) pa a splica e situacion cu a keda acepta temporalmente. El a finalisa su discurso bisando cu den futuro tin mas cambio ainda pa bin, y cu e ta espera di por conta riba e mesun bon diligencia y cooperacion.

Na 1972 a continua cu e proceso di decolonisacion y independencia. Esaki a inicia for di aña 40 na un conferencia na Surnam unda cu Betico Croes di partido MEP (Movimiento Electoral di Pueblo) a propone tambe un "sui-generis" Dutch Commonwealth di cuater pais y estado independiente miembro: Aruba, Hulanda, Surnam y Antia Hulandes, cada un cu su propio soberania y identidad nacional. Mr. C. Yarzagaray, representando e partido politico AVP (Arubaanse Volkspartij), a propone pa tiene un referendum pa e pueblo mes dicidi su propio destino y a proclama cu: "Aruba hamas lo acepta un federacion niun nacionalidad di segundo categoria".

Betico Croes mesora a inicia na Aruba un campaña pa informa y prepara e pueblo di Aruba pa Aruba su independencia politico y un status aparte den un commonwealth Hulandes liber di tur resto di colonisacion. Na 1974 e Ministro di Structura Estatal a percura pa publica e "Witboek  over de Status Aparte", y na maart 1976, un comite nombra pa gobierno di Aruba a logra keda cla cu tur preparacion pa a introduci e bandera y himno nacional di Aruba como e dos simbolonan di Aruba su soberania y independencia, y hunto tambe a fiha 18 di maart 1981 como fecha pa Aruba su independencia como pais completamente separa y independiente cu un status aparte como estado miembro di un commonwealth nobo, moderno, bou di un statuut dor di cual lo a elimina pa semper e gran berguensa di tur e resto di dominio y poder colonial. A sigui na maart 1977, cu e referendum (Aruba a ser obliga pa a yama e referendum aki un 'encuesta', pasobra pa ley Aruba no tawata permiti pa tiene un referendum) pa e pueblo mes determina su futuro cu a ser teni cu e sosten di e Nacion Uni y 82% di e votadonan a scohe pa independencia: pa Aruba ta un pais riba su mes, y cu derecho di ta un estado miembro di un comonwealth nobo, moderno Hulandes, manera tawata e deseo di e pueblo ya for di añanan 40, pa Aruba iguala cu e otro cuater paisnan cada un como Estadonan di Miembro lo a obtene nan 'status aparte' eyden.

E gobierno di Aruba a asigna e 'Instituut van Sociale Studies' den Den Haag pa haci un estudio di Aruba su independencia, cu a wordo publica  den 1978, cu e titlo "''Aruba en Onafhankelijkheid, achtergronden, modaliteiten en mogelijkheden; een rapport in eerste aanleg''".

Na e conferencia di Den Haag den 1981, Aruba su independencia a wordo proponi na 1991. Den maart 1983, basa riba e Referendum, finalmente Aruba a haya un trato oficial den Reino, pa Aruba su decolonisacion y independencia, e prome pais birando den Reino Hulandes, cu su mesun costitucion, unanimamente aproba y proclama den augustus 1985, y despues di un eleccion teni den november pa Aruba su prome parlamento. Aruba a separa  for di Antia Hulandes y bira oficialmente un pais y e di tres miembro di estado den Reino Hulandes dia 1 di januari 1986, cu despues di 10 aña Aruba a ful independencia  na aña 1996, y cu e  abolicion di Reino Hulandes Bieu. Un miembro di estado nobo di e nobo Reino Hulandes como completamente nobo y moderno di Dutch Commonwealth, liber di tur dominio colonial. 
E logro grandi aki ta danki na e United Nations Resolutions pa elimina colonialismo y tambe na Betico Croes y e steun  politico di otro nacions manera Merca, Panama, Venezuela y varios pais Europeo. Croes tawata proclama e "Libertador di Aruba" despues di un accident tragico dia 31 december 1985 y a fayece  den november 1986.

=== Organo Structural di Reino Hulandes===
''Mira: [[Disolucion di Antia Hulandes]]''

Den 1990, e movimento pa independencia tawata laga pa otro ocasion na e peticion di Aruba su Prome Minister, Nelson O. Oduber. E articulo di programacion di independencia completo di Aruba, cu base den e Referendum di 1977 y e Acuerdo di 1983 pa Aruba su Descolonisacion y e independencia tawata rescindi/gelos den 1995, pero e proceso mester ta completo como un mandato oficial pa e pueblo di Aruba for di 1947 y 1977.

*Di 1 di januari 1986, e Reino Hulandes tawata consisti di tres pais: Hulanda, Antia Hulandes y Aruba.
*For di 10 di october 2010 caba, e Reino Hulandes ta contene cuatro pais: Hulanda (isla-BES: Boneiro,Saba, St Eustatius) , Aruba, Corsou y Sint Maarten.

Aunke e “igualdad” di e paisnan ta  explicitamente abou den e preamble den e statuut, cu ta escirbi: "..''teniendo cuenta cu a wordo expresa libremente su boluntad di stablece un orden nobo constitucional den Reino Hulandes, es cu lo hiba for di su interes interno di un manera autonomo y di su interes comun den un base di igualdad, y es cu ta otorga nan entre otro e asistencia reciproca , a resulta di un mutuo acuerdo''...", den practica, Hulanda tin considerablemente mas mandato cu Aruba, Sint Maarten y Curaça.

===Eleccion di Aruba===
''Mira: [[Elecionnan na Aruba]]''

Como cu Aruba de facto mescos cu Hulanda ta un Pais separa, independiente, riba su mes, y un estado miembro di Reino Hulandes, e politica di Aruba ta den forma di un democracia parlamentario, unda tin un cabinete di Ministronan consistiendo 8 Ministero nombra pa Parlamento. E parlamento tin 21 miembro cu ta ser eligi directamente door di pueblo pa sinta un termino di 4 aña. E [[Gobernador di Aruba]], kende ta representa La Reina na Aruba, ta ser nombra pa un termino di 6 aña.

Eleccionnan ta tuma lugar cada cuatro año pues e siguente eleccion lo mester tomar lugar na aña 2021.


== Deporte ==
Na Aruba e deporte mas conoci y mas practica ta [[futbol]], despues ta sigui [[baseball. Tambe e sportnan mane volley, atletiek, basketball y softball sa word practica sin laga afo sport acuatico. Sport cu ta atrae mas hende ta futbol, riparabel na nan final compara cu baseball. Aunke tin masha poco posibilidad cu un di e atletanan lo bira profesional, of hunga den exterior. Pero toch e weganan di futbol y baseball semper ta competitivo y di bon calidad cu hungandonan di hopi talento. Softball tambe ta un sport cu ta yama hopi atencion ya cu e ta un sport cu ta hunga tur weekend na diferente veld y ta algo cu ful famia por bay disfruta.

==Demografia==

Aruba ta situa den parti zuid paden di Caribe. Door di e clima seco, Aruba a experiencia tiki die e sistema di plantacion y negoshi di esclavo. Aruba su poblacion ta estima 80% mestiso y 20 % grupo etnico. E Arawaknan tawata papia un sorto di "Spaño/Portugues kibra" unda nan a siña for di nan antepasadonan na Hispaniola. E Hulandesnan a tuma control 135 aña pasa despues di e Spañonan, nan a laga nan pa cultiva y uza e isla como fuente di carni pa otro posesion Hulandes den Caribe. E partimonio Arawak ta mas fuerte cu esun di otro isla Caribense. Aunke no a keda hopi evidencia di indjan, e caracteristica isleño ta claramente indica cu tawatin nan partimonio gentico Arawak. Un parti grandi di e poblacion ta bin di descente Arawak y menos for di e antepasado Spaño, Italiano, Hulandes y un par di Frances, Portugues, Britanico y Africano.
Recientemente tawatin un considerabel inmigracion na e isla for di e nacionnan bisiña di Merca y Caribe, posiblemente treci pa e miho trabounan paga. Den 2007, e leynan nobo di inmigracion a wordo introduci pa yuda controla e crecimento di e poblacion mediante e restriccion di e trahadonan stranhero na un maximo di 3 aña di residencia den isla.

Demograficamente, Aruba a sinti e impacto di cercania di Venezuela, mas hopi cu e cercania di Curaça y Boneiro. Gran parti di Aruba, e famianan ta bin door di Venezuela y tin un aumento temporal di Venezolanocu ta bin biba na Aruba.

=== Idioma ===
''Mira tambe: [[Ortografia di Papiamento]], [[Gramatica di Papiamento]] y [[Papiamento na Aruba]]''

E idiomanan oficial na Aruba ta Hulandes y desde aña 2003 [[Papiamento]]. Papiamento ta e idioma mas papia. Un [[idioma crioyo]] papia na Aruba, Curaçao y Boneiro, ta incopora palabra incluyendo Portugues, Kaapverdians, Hulandes y Spaño. Manera mayoria di isla den e region, Spaño y Ingles tambe ta wordo usa hopi. Otro idiomanan comun ta Portugues, Chines, Aleman y Frances. E ultimo dosnan ta ofreci den scol secundiario y universidad, ya cu tur aña tin studiante di Aruba cu ta continua nan estudio na Europa.

Den e ultimo añanan, e gobierno di Aruba a mustra un interes grandi den e reconocimento di e importancia cultural y historico di su lenga materno. Aunke Papiamento ta wordo papia, ta masha similar entre e isla di papia Papiamento, tin un diferencia grandi den e skirbimento.E ortografia ta diferencia cada isla y tambe cada grupo di hende. Tin ta mas orienta na e origen Portugues  y ta haci uzo di e otrografia ekivalente. (Eh. ta uza 'y' enbes di 'j'), na unda otro ta mas orienta ne e origen Hulandes. 

Den un buki ''The Buccaneers of America'' , prome publica den 1678 ta wordo declara door di un relato testimonial cu e idjannan riba Aruba tawata papia Spaño. E gobierno di mas bieu un declaracion oficial skirbi na Papiamento data for di 1803.

Segun censo di 2010 e poblacion ta consisti di 101,484 hende, esaki ta un composicion di e cinco idiomanan mas papia na cas<ref>'''[http://cbs.aw/wp/wp-content/uploads/2012/07/Fifth-Population-and-Housing-Census-Aruba.pdf Censo 2010](PDF)''' Wak pagina 20, e prome grafiek. Recupera 2 november 2017 na http://cbs.aw/wp/index.php/2012/07/06/census-2010/</ref>:

* Papiamento: 69,354 hende
* Spaño: 13,710 hende
* Ingles: 7,129 hende
* Hulandes: 6,110 hende
* Chines: 1,456 hende

===Religion===
====Comunidad Hudio====
Na 1754 Moses Solomon Levi Maduro cu su casa y su seis yiunan a yega Aruba despues di ricibi permiso special di Willem III pa colonisa e isla. Moses y su famia tawata e prome famia Hudio documenta cu a habita e isla. E santana Hudio, cu regularmente a wordo uza pa entiero di e Hudionan na cuminsamento di aña 1837, ta contene ocho tumba datando bek na 1563, e unico indicacion di habitante Hudio riba e isla prome cu siglo 18.<ref name="prime">Marks, Yehudah. ''Jewish Prime Minister of Aruba Orders Pair of Tefillin''. [[Hamodia]], World News, 2 September 2010, p. B42.</ref> E comunidad Hudio Arubiano a ricibi reconocimente oficial di Reino Hulandes riba 1 december 1956<ref name=":0">'''[https://web.archive.org/web/20081119233813/http://www.ujcl.org/aruba.html#profile Profile of the Jewish Community of Aruba]'''

Recupera 27 october 2017 na

https://web.archive.org/web/20081119233813/http://www.ujcl.org/aruba.html#profile
</ref>. Na 1962 e snoa Beth Israel, den e bario di Klip na Oranjestad, a wordo funda. 

[[Mike Eman]], e prome minister di Aruba for di aña 2009 pa 2017, ta bin di un famia Hudio di banda di su mama.<ref name="prime" />

== Educacion ==
Enseñansa ta ocupa un funcion importante den e desaroyo di Aruba. Diariamente tin bintidos mil studiante ta atende scol na Aruba. Na mas o menos ochenta scol, e alumnonan  ta haña e oportunidad pa descubri, desaroya y usa nan propio capacidad. E sistema actual di enseñansa na Aruba conoce e siguiente nivel di enseñansa y tipo di scol: 

'''Enseñansa pre escolar''' pa e grupo di edad 0 pa 3 aña; 
'''Enseñansa preparatorio''' pa e grupo di edad 4 pa 5 aña; 
'''Enseñansa basico''' pa e grupo di edad 6 pa 11 aña. 
Fuera di enseñansa basico regular, Aruba conoce tambe: 

'''Enseñansa special''', reparti den: 
Enseñansa pa muchanan cu tin dificultad pa siña (MLK); 
Enseñansa pa muchanan cu tin hopi dificultad pa siña (ZMLK); 
Enseñansa pa muchanan sordo y mudo.

'''Enseñansa avansa''' (AVO/LBO) pa e gruponan di edad 12-15 te 17 aña, reparti den: 
''Educacion Profesional Basico (EPB)'' cu e ciclo basico y e ciclo di profesion y banda di dje e educacion pa aspirante. E ciclo di profesion ta reparti den: 
Sector tecnico (T); 
sector economico (E); 
sector di cuido (V).
''enseñansa general secundario (MAVO);'' 
''enseñansa general avansa (HAVO);'' HAVO y VWO ta cay bou di un solo scol, Colegio Arubano. Tin un scol na San Nicolas y Oranjestad
''enseñansa preparatorio cientifico (VWO).'' 

'''Enseñansa post secundario (MBO/HBO/VWO)''' pa e grupo di edad 15 pa 17 aña, reparti den: 
''Educacion Profesional Intermedio (EPI);'' 
Unidad Ciencia y Tecnologia (CT); 
unidad Salubridad & Servicio (SS); 
unidad Hospitalidad y Turismo (HT); 
unidad Economico (E).

'''Estudio pa maestro di scol (IPA).''' 
IPA ta forma docente dinamico y profesional pa drenta scol preparatorio, primario y secundario. IPA tin specialisacion pa bira docente di preparatorio (kleuter), primario (scol basico) y pa bira docente di scol secundario tin actualmente [[Bachelor]] y [[Master]] Papiamento, IK (informatiekunde) y CKV (Culturele & Kunstzinnige Vorming). IPA tin un seccion nobo cu a start sali na aña 2007 cu ta Movecion y Salud (M&S).

'''Universiteit van Aruba (UA)''' 
Facultad Huridico (JF); 
facultad Financiero-Economico (FEF).
facultad Hospitalidad y Maneho Turistico (FHTMS)
facultad Arte y Ciencia (OGM y SW&D).
Enseñansa pa adulto pa esnan cu no ta bay scol mas di 15 aña pariba. 
Tanto e enseñansa pre escolar como e gran parti di enseñansa pa adulto no ta cay bou di e ley di enseñansa y supervision di Departamento di Enseñansa.

'''Programa di incorporacion'''
''Programa di incorporacion pa enseñansa basico.''
E programa di incorporacion ta un proyecto di Departamento di Enseñansa y ta cay bou di '''Directiva di Scol Publico'''. Pa casi diescuatro aña ta existi na cinco scol basico publico un programa special pa guia mucha cu un otro idioma di cas, e asina yama PRISMA-project. Y desde 2002 e programa aki ta existi na algun Dependances. Na principio e meta di e proyecto di Prisma tabata solamente pa yuda e muchanan cu un otro idioma na cas cu no ta Papiamento of Hulandes, pa nan por domina den un tempo relativamente corto e idioma Hulandes. Na 2001 a scohe pa e Dependances ora cu a descubri cu tin hopi mucha stranhero bibando na Aruba y cu no ta bay scol. Desde e momento ey e fluho di mucha stranhero pa Aruba a aumenta bastante. A scohe pa guia nan den e Dependances, p’asina no pone un peso extra ariba e scolnan regular y e maestronan na e scolnan aki. Di e forma aki e maestronan por a duna mas atencion na e muchanan naci na Aruba. Pero den transcurso di aña mas y mas mucha Arubiano a haya ayudo extra den e idioma Hulandes pa medio di e metodo di Prisma. Hulandes ta y lo keda pa e muchanan Arubiano un idioma stranhero y lo no bira nunca nan prome idioma di cas of lenga materno.

'''Acercamento''' 
Tin dos manera di acercamento:

Na e scolnan basico publico ta saca e alumnonan di Prisma for di klas ora di les di Hulandes y di lesamento. Durante nobenta minuut nan ta haya les di Hulandes y lesamento segun e metodo di Prisma den un local apart. Despues nan ta bay nan klas bek y ta sigui atende e otro lesnan cu nan compañenan di klas. Si resulta necesario, nan ta sigui cu “Taal en Lezen” segun e programa di Prisma te ora cu nan no tin mester di ayudo adicional. E scolnan publico ta traha cu rooster semanal cu ta reparti segun edad. E grandura di e grupo segun edad por varia pa cada “blokuur”; E Dependances ta scolnan apart na unda gran parti di mucha stranhero entre 8 y 13 aña ta reparti den grupo fiho di maximalmente 15 alumno pa klas. E klasnan ta reparti segun edad. Durante henter un aña escolar e alumnonan ta den un Prisma klas. Durante henter e aña ey nan ta haya solamente e idioma Hulandes y lesamento segun e metodo di Prisma. Fuera di esey nan ta haya tambe e mesun metodo di 'rekenen' igual na e otro scolnan basico. Despues di un aña nan ta pasa pa un scol basico of scol avansa igual cu e muchanan di Aruba. 

'''Programa di incorporacion pa studiantenan secundario'''
Desde 2002 ta acepta hoben entre 14 y 18 aña cu un idioma stranhero apart na un Dependance. Cu ayudo di un programa special nan ta haya preparacion durante un aña escolar pa despues nan pasa over pa enseñansa avansa. Esaki por ta mavo den dia, scol anochi of EPB. Ta reparti e alumnonan aki tambe den grupo di 15 pa klas.

== Cultura ==

=== Carnaval ===
Celebracion di Carnaval ta uno importante den e cultura Arubiano. E celebracion aki a cuminsa rond di aña 1950 influencia pa e habitantenan di Venezuela, St Vincent, Trinidad, Barbados, St. Maarten y Anguilla cu a bin traha pa e refineria di LAGO. Oficialmente e temporada di carnaval ta cuminsa den luna di november caba, pero e actividadnan mes ta cuminsa algun siman despues di Aña Nobo te cu un dia prome cu Diaranson Shinishi. Durante e temporada tin varios actividad carnavalesco manera Eleccion di Reina, Prins y Pancho, Festivalnan di calypso, tumba y roadmarch. Tin paradanan ta tuma lugar den e districtonan di Noord, Oranjestad y San Nicolas. E temporada ta culmina cu e Parada Grandi riba e ultimo diadomingo y Kimamento di Momo riba e bisbo di Diaranson Shinishi.

=== Media ===
Aruba tin cuater corant publica na Papiamento: ''Awe Mainta, Bon Dia, Diario y Solo di Pueblo'' y dos digital: ''24ora.com'' y ''Noticiacla.com''. Tambe tin dos corant publica na Ingles:  ''Aruba Today'' y ''The News''. ''Amigoe'' ta e corant publica na Hulandes. Aruba tin tambe 18 emisora di radio(2 AM y 16 FM) y tin tres stacion di television local: ''Tele-Aruba, Aruba Broadcast Company 'ATV 15' y Canal 22, Aruba su Television Nobo''. Den ultimo añanan tin algun Arubiano y personan biba na Aruba cu a produci contenido riba red di media social cu ricibiendo varios grado di popularidad local y internacional.

=== Dianan di fiesta ===
Aruba ta conta diesun dia di fiesta oficial. Riba 1 di januari ta celebra Aña Nobo cu pagara y vuurwerk. 25 di januari ta celebra e dia natal di e Betico Croes, "Libertador di Aruba".  E dialuana despues di Carnaval Grandi ta un dia nacional di sosiego. Riba 18 di maart ta celebra Aruba su Himno y Bandera. Como Aruba ta forma parti di Reino Hulandes, riba 27 di april ta celebra Dia di E Rey, actualmente e fecha natal di [[Rei Willem-Alexander|Rey Willem-Alexander]]. Riba 1 di mei ta celebra Dia di Obrero.

Mayoria di e populacion di e isla ta Catolico y pesey e dianan mas importante pa religion Catolico ta forma parti di Aruba su dianan di fiesta. Diaberna Santo, di dos dia di Pasco di Resureccion y Dia di Asuncion ta dianan oficial liber. Asina mes cu e promer dia di Pasco di Resureccion ta hopi celebra na Aruba, e semper ta riba diadomingo y pesey no ta un dia di fiesta oficial. Riba 25 y 26 di december ta celebra e promer y di dos dia di Pasco di Nascemento.

Riba 24 di juni Dia di San Juan (Dera Gai) y Sinterklaas riba 5 di december tambe ta dianan di fiesta hopi celebra na Aruba. Pasobra Merca ta Aruba su mercado turistico mas grandi, den ultimo añanan, fiesta manera Dia di Inpendencia Mericano, Halloween y Thanksgivings tambe a bira popular riba e isla.

==Lugarnan di interes==
{|
| valign="top" |
* [[Kapel di Alto Vista]]
* [[Parke Nacional Arikok]] 
* [[Formacion Sero Ayo y Casibari]] 
* [[Bushiribana y Balashi]]
* [[Faro California]] 
* [[Frenchman's Pass]]
* [[Jamanota]]
* [[Hooiberg]]
* [[Lourdes Grotto]]
* [[Brug Natural]]
* [[Natural Pool]]
| valign="top" |
* [[Palm Beach]]
* [[Quadiriki Caves]]
* [[Eagle Beach]] 
* [[Arashi]]
* [[Baby Beach]]
* [[Aruba Aloe Factory]]
* [[Palm Island Aruba]]
* [[San Nicolas]]
* [[Huliba Cave]] (Tunnel of Love)
|}

==Arubianonan famoso==

*[[Dave Benton]], musico y e ganador di [[2001 Eurovision Song Contest]] representando [[Estonia]]
*[[Juan Chabaya Lampe]], compositor di Aruba su himno nacional
*[[Betico Croes]], politico (Libertador di Aruba)
*[[Taryn Mansell]], prome finalista Miss Universo 1996 y Miss Aruba 1996
*[[Roger Peterson]], musico
*[[Bobby Farrell]], musico (grupo ''[[Boney M.]]'')
*[[Percy Irausquin]], diseñado di moda 
*[[Zizi Lee]], prome finalista Miss Mundo 2001 y Miss Aruba 2001
*[[Jim Jones (rapper)|Jim Jones]], artista Mericano di hip-hop 
*[[Gene Kingsale]], beisbolista di MLB
*[[Calvin Maduro]], beisbolista di MLB 
*[[Pete Philly]], artista Hulandes di hip-hop
*[[Sidney Ponson]], beisbolista di MLB
*[[Sarah-Quita Offringa]], windsurfer profesional
*[[Xander Bogaerts]], beisbolista di MLB, shortstop pa Boston Red Sox

==Lista di fuente==
{{Reflist}}

[[Category:Aruba|!]]
[[Category:Reino Hulandes]]
__FORCETOC__
__NOEDITSECTION__
__INDEX__
__NONEWSECTIONLINK__
