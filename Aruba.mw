{{Variante|a}}
[[File:Aruba w1 locator.svg|thumb]]
{{Infopais Papiamento
|nomber_nativo          = Aruba
|nomber_comun           = Aruba
|imagen_bandera         = Flag of Aruba.svg
|imagen_mapa            = LocationAruba.png
|imagen_escudo          = Coat of arms of Aruba.svg
|himno_nacional         = [[Aruba Dushi Tera]]
|capital                = [[Oranjestad (Aruba)|Oranjestad]]
|ciudad_di_mas_grandi   = [[Oranjestad (Aruba)|Oranjestad]]
|idiomanan_oficial      = [[Hulandes]]<br />[[Papiamentu|Papiamento]]
|forma_di_gobernacion   = [[Monarkia constitucional]] <br />[[Democracia parlamentario]]
|forma_di_estado        = Estado singular centralisa den [[Reino Hulandes]]
|cabesante_di_estado1   = [[Rei Willem-Alexander|Rey Willem Alexander]]
|cabesante_di_estado2   = <br/ >[[Alfonso Boekhoudt|Juan Alfonso Boekhoudt]]
|cabesante_di_estado3   = [[Promé minister|Prome Ministro]]<br />[[Evelyn Wever-Croes]]
|eventonan_di_fundacion = [[Status Aparte]]
|area                   = 193 km²
|rango_area             = 190
|persentahe_awa         = < 1%
|pop_aproxima           = 111.837 (CBS,2019)
|pop_segun_censo        = 101.484
|rango_populacion       = 177
|aña_calculacion_di_pop = 2016
|aña_di_censo           = 2010
|densidad_pop           = 572.52/km²
|rango_densidad_pop     = 19
|moneda                 = [[Florin Arubiano|Florin]] (533)
|codigo_moneda          = AWG
|zona_di_tempo          =Atlantic Standard Time (GMT-4)
|utc_offset             = -4
|produccion_nacional       =  ƒ 5,732,000,000 (CBS, 2018)
|produccion_nacional_capita = ƒ 51,423 (CBS, 2018)
|nota                   =
|gentilicia=Arubano, Arubiano, Rubiano|codico_telefonico=+297|codico_tld=.aw|Iso=AW|pais_natal_di_habitantenan=66% Aruba<br/>9.1% Colombia<br/>4.3% Hulanda<br/>4.1% Rep. Domin.<br/>3.2% Venezuela<br/>2.2% Corsou<br/>1.2% Haiti<br/>1.1% Peru<br/>1.1% China<br/>6.2% Otro}}
<p>'''Aruba,''' un [[isla]] situa den e parti zuid di e [[Laman Karibe|Lama Caribe]] 27 km noord di e [[peninsula di Paraguaná]] na [[Venezuela]], ta un pais autonomo cu ta forma parti di e [[Reino Hulandes]]. E isla ta cubri un area di 193 km<sup>2</sup>  y desde 2016 ta conoce un poblacion di 110,496 hende.<ref>"[http://cbs.aw/wp/index.php/2017/09/20/6141/?download=6142 Quarterly Demographic Bulletin 2017]" (PDF). ''CBS Aruba''. Pagina 1, den e promer tabel bou di End of year 2016 total. Recupera 16 october 2017</ref></p>
<p>[[Oranjestad (Aruba)|Oranjestad]] ta e capital di Aruba y na mes momento e ciudad mas habita cu un poblacion estima na 35,000 hende. Aruba ta rondona pa lama y mester comparti frontera di su awanan teritorial cu tres pais. E frontera den direccion oost ta wordo comparti cu [[Kòrsou|Corsou]], e fronteranan den direccion zuid y west ta ser comparti cu Venezuela y den direccion noord ta comparti e frontera cu [[Republika Dominikano|Republica Dominicana]].<ref>"[https://www.tweedekamer.nl/downloads/document?id=fefcc19b-485a-45e9-aec3-f26f55751ee5&title=Maritieme%20grenzen%20voor%20de%20Benedenwindse%20Nederlandse%20Antillen.pdf Maritiem Grenzen voor de Benedenwindse Nederlandse Antillen]" (PDF). ''Tweede Kamer''. Un mapa cu ta visualisa e awa teritorial y zone economico exclusivo di Aruba, Corsou, Boneiru. Recupera 16 october 2017</ref><ref>“[https://www.un.org/Depts/los/LEGISLATIONANDTREATIES/PDFFILES/NLD_EEZ_decree2010.pdf Bulletin of Act and Decrees 2010, 277]” (PDF). ''United Nations''. Na momento di publicacion di e boletin, Venezuela so a conclui e tratado di contorno di awa teritorial Caribeño di Reino Hulandes. Pagina 6 Alinea 3. Recupera 7 maart 2021</ref> E punto mas halto di Aruba ta e sero [[Jamanota]] (188m) cu ta situa den [[Parke Nacional Arikok]] na e parti noord oost di e isla, pero e sero mas central y visibel ta [[Hooiberg]] (165m).</p>
<p>Aruba su posicion central entre [[Estadonan Uni di Merka|Estadonan Uni di Merca]] y continente di [[Sur Amérika|Sur America]], democracia stabil, clima leve y sistema di impuesto cu reglanan suave pa compania stranhero a atrae varios negoshi internacional pa establece nan mes riba e isla. Desde 1926 cu e construccion di e refineria pa refina azeta na [[San Nicolas]] di [[Lago Oil & Transport Company]] y atrobe na 1986 cu inversion di gobierno pa desaroya sector turistico, caminda varios cadenanan hotelero Mericano a establece nan mes na Palm Beach, e economia y poblacion di Aruba a conoce un crecemento rapido cu a pone cu pa casi un siglo Aruba a disfruta di un calidad di bida halto den region Caribe.</p>

== Historia ==
{{See also|Articulo principal: [[Historia di Aruba]]}}
=== Epoca Preceramico ===
Segun Museo Arqueologico[''[[sic]]''] Nacional Aruba, e sitio arkeologico mas bieu na Aruba ta [[Sero Muskita]]. Na e sitio aki nan a haña solamente un herment di piedra. Na un otro sitio na [[Arikok]] a haña un herment similar. Basa riba e tecnica uza pa completa e hermentnan y nan forma, e arkeologonan ta pensa cu tawatin hende sa bishita Aruba incidentalmente desde 4000 aña pasa caba.<ref>Ruud R.W.M Derix, PhD.(2016) "[http://cbs.aw/wp/index.php/2016/12/21/landscape-series-no-2-the-history-of-resource-exploitation-in-aruba/?download=5953 History of Resource Exploitation in Aruba"](PDF). ''CBS Aruba''. Pagina 3, alinea 4 Pre-ceramic period 2500BC-ca.1000. Recupera 26 october 2017
</ref> E prome evidencia cu tawatin hende bibando riba e isla ta indica cu hendenan a hasi Aruba nan patria desde por lo menos aña 500BC.<ref name=":2">“First Inhabitants of Aruba”. ''Museo Arqueologico Nacional Aruba''. (1)Pagina 1 Alinea 2; (2)Pagina 3 Alinea 2; (3)Pagina 5 Alinea 1; (4)Pagina 7 Alinea 2. Recupera 9 maart 2021</ref> Nan tawata considera hendenan semi nomadico y tawata jaag, pisca y coleciona nan cuminda y no tawata hasi uzo di agricultura, ni traha ceramica.<ref name=":2" /> 

[[File:Collectie Nationaal Museum van Wereldculturen RV-1403-50 Kruik Aruba.jpg|thumb|225px|Un butushi di klei perteneciendo na e habitantenan di Aruba durante e epoca Ceramico di e isla.|alt=|right]]
=== Epoca Ceramico ===
Arkeologonan ta sintetisa cu entre añanan 900 y 1000, un grupo nobo di hende a yega Aruba for di area di Falcon. E grupo aki tawata forma parti di e Caquetionan cu en turno tawata forma parti di un cultura politico den e region, yama e Falcon Costal.<ref name=":2" /> Nan tawata uza e lenga tambe yama Caquetio cu ta forma parti di e famia di idioma Arawak. Nan yegada ta marca e inicio di e epoca Ceramico di Aruba. E comunidadnan mas importante di e Caquetionan tawata [[Tanki Flip]], [[Santa Cruz]], [[Savaneta]] y tambe [[Tanki Leendert]] y [[Parkietenbos]] y rond di e comunidadnan tawatin un red di sitionan uza pa pesca, colecion di cocolishi y agricultura.<ref name=":2" /> Ta parse cu e Caiquetionan a habita e isla te algun aña despues di yegada di e Spañonan. Awendia ainda tin cuebanan y baranca rond e isla caminda tin pinturanan haci pa e habitantenan di e isla, pensa di ta mil aña bieu. Investigacionan arkeologico aindo no por detemina si e pinturanan ta pinta pa e [[Caquetio|Caquetionan]] of pa e prome habitantenan di Aruba. 

=== Periodo Spaño ===
Durante un campaña di exploracion na aña 1499, e explorador spaño [[Alonso de Ojeda]] a descubri Aruba. E prome indicacion di e isla ta riba un mapa publica na aña 1500 di e continente Sur Americano recien descubri, pinta pa e cartografo [[Juan de la Cosa]]. Durante e decada aki, cu autorisacion di Reina [[Isabel di Castilla]] y Rey [[Fernando II di Aragon]] sin conocemento di [[Cristóbal Colón|Cristobal Colon]], e isla a bira un posesion capital di monarkia catolico di [[Spaña]] pa e siguiente 135 aña. Prome bou di ''Gobernacion de Coquivacao'', un entidad teritorial administrativo sin poder ehecutivo. Despues di esaki na 1508 Aruba a forma parti di ''Nueva Andalucia.'' Desde 1526 e isla a bira parti di recien crea ''Provencia de Venezuela'' cu su prome capital sinta na ''Santa Ana de Coro'' caminda awe e ciudad [[Coro]] den estado di Falcon na Venezuela ta situa. Durante e temporada Spaño, Aruba a wordo despobla y repobla algun biaha cu habitantenan nativo di e otro islanan di e region Caribense cu tawata traha riba plantacion of den mina riba isla di [[Hispañola]], cu tambe tawata bou dominio Spaño.

=== Periodo West-Indische Compagnie ===
Durante culminacion di [[Guera di Ochenta Aña]] na aña 1636, e Shete Provincianan di Hulanda  a logra nan independencia di Spaña. Siguendo e logro aki, un compania funda na [[Amsterdam]] yama ''Geoctroyeerde West Indische Compagnie'' ''(WIC)'' bou mando di [[Johannes van Walbeeck]], a conkista Aruba for di e Spañonan. Na 1674 despues di varios aña cu problema financiero WIC a desolve. Pero debi na demanda grandi pa negoshi den e region Caribense un ''Tweede Geoctroyeerde West-Indische Compagnie'' a wordo funda na 1675. E di dos version di WIC a tuma over e teritorionan, flota y establecimentonan di e prome version di WIC. E di dos version di WIC a desolve den aña 1792. 
[[File:BNA-DIG-KOSTBARE-0152-tabXIII Tab. XIII. Blick auf das Fort und die Rhede von Oranjestadt auf Aruba (1885) - Neervoort van de Poll.jpg|thumb|Bista riba Paardenbaai cu su waf y su defensa Fort Zoutman, construi na 1798]]
=== Periodo Colonial ===
Despues di 1795 Aruba a sigui como colonia di e ''Bataafse Republiek'' y despues ''Koninkrijk Holland''. Durante e [[Gueranan Napoleano]] y [[Guera Revolucionario]] na [[Oropa|Europa]] e Hulandesnan no tawatin e recursonan necesario pa proteha nan colonianan. Esaki a hasi'e posibel pa e marina real Britanico conkista casi tur e colonianan Hulandes rond di mundo. E Britaniconan a ocupa Aruba di 1802 te cu 1816, cu excepcion di un periodo di dos aña entre 1804 y 1806. 

=== Reino Hulandes ===
Desde 1830 Aruba ta parti di ''Koninkrijk der Nederlanden (Reino Hulandes)'' den un of otro forma. Te cu 1935 Aruba, hunto cu e islanan [[Kòrsou|Corsou]], [[Boneiru|Boneiro]], [[Sint Eustatius]], [[Sint Maarten]] y [[Saba]], tabata forma parti di e teritorio yama "''Curaçao en Onderhorigheden''". Di 1936 pa 1948 a cambia e nomber pa "''Gebiedsdeel Curaçao''" y di 1948 pa 1986 pa [[Antias Hulandes]]. Riba 1 januari 1986 dia cu e [[Status aparte di Aruba|Status Aparte]] a drenta na vigor, Aruba a bira un pais autonomo den [[Reino Hulandes]].

Desde 2 mei 2015 Aruba ta bou di supervision financiero di organo independiente den Reino Hulandes, [[Kolegio di supervishon finansiero Aruba|College Aruba financieel
toezicht]] (CAft).<ref>“[https://antilliaansdagblad.com/nieuws-menu/commentaar-ad/11039-caft-zure-appel-voor-aruba CAft zure appel voor Aruba]” ''Antilliaans Dagblad''. Publica 6 mei 2015. Recupera 22 februari 2021</ref> E organo ta duna conseho na Gobierno di Aruba y tambe percura pa ehecutacion di e presupuesto di Aruba keda den balansa y ta dentro di limitenan stipula entre Hulanda y Aruba.

== Geografia y medio ambiente ==
=== Caracteristica general ===
Aruba ta un isla rondona pa e lama Caribe. E isla ta cubri un area terestre di 193 km<sup>2</sup>. Aruba tin alrededor di 75 km di costa, sin conta e rifnan pazuid di e isla.  
[[File:Rocky cliffs Aruba.jpg|left|thumb|Klip di piedra na e costa norte]]
E costa west y zuid di Aruba ta rondona pa laman relativamente seco y trankil cu playanan di santo blanco. E topografia di e tereno na e costa west y zuid di e isla ta plat. Casi henter e costa zuid di e isla, cuminsando for di [[Paardenbaai]] na Oranjestad te cu [[Indiaanskop]] na San Nicolas, ta separa di lama grandi pa un cadena los di [[Ref di koral|rif]] cu ta forma un lagun cu ta corre paralel cu e costa. Den direccion noord di e area mas central di e lagun tin un baia ta habri den e zona humeda [[Spaans Lagoen]]. Den direccion zuid oost di Spaans Lagoen tin e mondi di manglo yama [[Mangel Halto]]. Den cercania di Hudishibana, e punta mas noord west di e isla, tin un duna di santo blanco. E costa norte di Aruba ta consisti di klipnan di piedra y lama bruto. E topografia di e costa norte y e interior di e parti aki di e isla ta varia den elevacion y ta arido. Na varios parti di e costa norte e forsa persistente di e olanan a causa bocanan pa forma den e piedra. Otro formacion natural cu por observa na parti ki Aruba ta cuebanan manera [[Quadirikiri]] y [[Fontein (Aruba)|Fontein]], brug natural manera antes [[Natural Bridge]] y tambe formacion di baranca [[Ayo]] y [[Casibari]].  
[[File:Bista di Hooiberg.jpg|thumb|Bista di Sero Biento (links), Hooiberg (memey) saca for di Sero Canashito]]
E seronan ubica na e parti mas west di e isla bayendo direccion oost ta e plataforma di [[Hudishibana]], [[Sero Muskita]] (50m), [[Sero Grandi]] (50m) y [[Sero Tres Cabes]] (20m), [[Turibana]], [[Sero Boegoeroei]], [[Alto Vista]] (72m), [[Sero Pos di Noord]], [[Sero Sumpiña]] (48m), [[Sero Gerard]] (18m), [[Jaburibari]], [[Sero Koeriboeri]] y [[Sero Crystal]] (89m). Un di e seronan mas visibel y central riba e isla ta [[Hooiberg]] (165m). Pazuid di Hooiberg tin [[Sero Biento]], [[Sero Canashito]] (75m) y [[Sero Tijshi]]. Mas oost den Santa Cruz tin [[Urataka]] y e dos [[Seronan Warawara]]. Den [[Parke Nacional Arikok]], na e costa noord oost, e seronan di [[Daimari]], [[Sero Cabai]] (165m), [[Jamanota]] (188m)y [[Arikok]] (185m) ta situa. Nan ta forma parti di un cadena di sero cu ta extende den direccion noord west y ta core hunto cu e costa. [[Sero Alejandro]] panort di Savaneta, [[Sero Blanco]] (34m) panort di San Nicolas, [[Sero Colebra]] y [[Sero Colorado]] ta e seronan ubica na e parti mas oost di e isla. 
[[File:Bubali Bird Sanctuary, Palm Beach, Aruba, Sep 2018.jpg|left|thumb|Parti nort di Bubaliplas bandi Palm Beach]]
Na e parti central di e costa west di e isla tin e moeras [[Bubaliplas]], cu antes a wordo usa como saliña.<ref>R. van Halewijn, L.W.G. Higler & A.L. Spaans(1992) [http://edepot.wur.nl/384655 Ecologisch onderzoek Bubaliplas](PDF). ''DLO-instituut voor Bos- en Natuuronderzoek''. Pagina 7, alinea 1. Recupera 1 november 2017</ref> Bubaliplas ta cubri un area di 43 hectar. E moeras ta contene un curpa di awa permanente den parti interior di e isla. Bubaliplas ta forma parti di un cadena di [[saliña]] cu ta core paralel cu costa west di Aruba entre [[Bushiri]] y Hudishibana. E parti mas pazuid di e saliña, den pasado a wordo reclama pa facilita construccion di edificio y tereno pa practica golf. Cu excepcion di Bubaliplas, cu su fuente primario di awa ta bin di e planta pa limpia awa di riool, e resto di e cadena di saliña y e interior di e isla ta normalmente seco. Si e tereno interior di Aruba ta cubri cu un variedad di sistema separa di riu seco, tambe yama [[rooi]]. Acumulacion di awa den e seronan durante temporada di yobida cu no wordo absorbi den tera, ta dren via rooinan bek den lama of den dam. Tin biaha despues di yobida fuerte, e rooinan cu forma na e banda mas west di e isla ta dren via e cadena di saliña bek pa lama, caminda por observa e resto di e saliñanan temporariamente inhunda. 

== Economia ==
{{See also|Mira tambe: [[Economia di Aruba]]}}
[[File:Plantage Aruba Aloe.jpg|thumb|Veld pa cultivacion di ''aloe vera''|right]]
Aruba tin un economia chikito compara cu otro pais den region Caribe, cu desde 2004 tin un averahe di produccion nacional bruto di 4.2 mil miyon [[Florin Arubiano|florin]] pa aña. Aruba su economia ta uno specialisa den [[turismo]], caminda mitar di PNB ta wordo genera den e sector aki. Na aña 2016 e mercadonan turistico mas importante pa Aruba tabata [[Estadonan Uni di Merka|Merca]], [[Venezuela]], [[Canada]], [[Hulanda]] y [[Colombia]]. Merca ta Aruba su pareha di comercio mas grandi y mas importante. 
[[File:Chicago Bridge and Iron Co. at Lago Petroleum plant, Aruba (8371574504).jpg|left|thumb|Tereno di Lago Oil and Transport Co. na San Nicolas (1939)]]
Den aña 1840 e mata soculento ''[[aloe vera]]'' a wordo introduci riba e isla. Funda na 1890 pa Cornelius Eman, Aruba Aloe Balm a cuminsa cultiva aloe na scala grandi. Na un momento gran parti di e isla tawata cubri cu mata di aloe. Durante e tempo aki Aruba a bira e exportado mas grandi di ''aloe vera'' na mundo.   

Na cuminsamento di siglo 20 un otro industria a yega na domina e economia Arubano, e industria petrolero. [[Arend Petroleum Maatschappij]] a establece su mes den area di Eagle Beach y [[Lago Oil & Transport Company]] a establece su mes den centro di San Nicolas caminda tin un bahia natural relativamente hundo. E facilidadnan di [[Arend Petroleum Maatschappij]] a wordo desmantela ora cu e compania aki a move di Aruba. Lago a keda opera e facilidadnan na San Nicolas te cu 1985 ora nan a dicidi di termina produccion na Aruba. Durante tempo di Lago Aruba a conoce crecemento economico rapido y tambe infrastructura moderno a wordo introduci rond di e isla.  

Prome cu 1985 tabata tin un sector turistico presente riba e isla, pero esaki tabata uno chikito. Despues cu Lago a sera y Aruba a logra su autonomia, e Gobierno di Aruba nobo a dedica placa y atencion pa atrae cadena di hotel mericano pa establece nan mes riba e isla y laga e sector crece. E resultado ta cu awendia tin hopi hotel internacional presente practicamente riba full e costa west di Aruba y tambe tin hopi compania crusero cu ta uza Oranjestad como stop den itinerario Caribense. Aruba ta wordo bishita pa mas cu 1 miyon turista "stayover" tur aña. 

Na 2017 Aruba tabatin e concentracion di mas halto di cafenan [[Starbucks Coffee]] pa capita den region [[Laman Karibe|Caribe]] y di cuater mas halto na mundo despues di [[Monaco]], [[Merca]] y [[Canada]] cu 2.7 cafe pa cada 100,000 habitante.<ref>Smith, Oliver (1 october 2017) [http://www.telegraph.co.uk/travel/maps-and-graphics/countries-that-drink-the-most-coffee/ Mapped: The countries that drink the most coffee]. ''The Telegraph UK''. Lista #3: "The most branches of Starbucks per capita" Recupera 6 december 2017</ref>

=== Infrastructura ===
[[File:Windpark Vaderpiet.jpg|thumb|180px|Parke di biento Vaderpiet]]
[[Utilities Aruba NV]] ta encarga cu e produccion y distribuimento di energia riba e isla. E unico doño di e compania aki ta Gobierno di Aruba. Tin dos compania ta cay bou di Utilities Aruba NV; [[Water- en Energiebedrijf NV]] (WEB) y [[NV Elmar]]. WEB ta responsabel pa e produccion di electricidad y tambe esun di awa na su planta di [[desalinacion]] situa na [[Balashi]]. Desde fin di aña 2009 WEB ta cumpra y bende energia produci pa varios fuente di energia sostenibel rond di e isla. Elmar ta suministra e isla cu electricidad produci pa WEB via un red di distribuimento consistiendo di 7 substacion, 34 stacion di cambio y casi 900 transformator.

Na aña 2009 a completa construccion di e prome [[parke di biento]] na Vaderpiet. E facilidadnan ta consisti di 10 molina y por produci un maximo di 30MW . E compania Windpark Vader Piet NV ta exploita e facilidadnan y ta bende e coriente produci den e parke na WEB. Durante aña 2015 a construi a prome [[parke solar]] riba e isla. E structura ta cubri e parkeerplaats publico principal di [[Aeropuerto Internacional Reina Beatrix]] y ta consisti di 14,400 modula fotovoltaico solar. E parke por produci un total di 3.3MW.<ref>[https://www.crooncaribe.com/solar-power-park-reina-beatrix-airport-aruba Solar Power Park Reina Beatrix Airport Aruba]. ''Croon Caribe''. Recupera 5 december 2017</ref> Entre 2017 y 2019 e di dos parke solar riba e isla a wordo construi riba tereno di Refineria di Aruba na [[San Nicolas]]. E parke por produci 5.9MW y ta cubri un area di casi 91,000m<sup>2</sup>.<ref>[http://www.utilitiesarubanv.com/main/sunrise-solar-park-one-of-the-biggest-solar-parks-in-the-caribbean-region/ Sunrise Solar Park one of the biggest in the Caribbean region]. ''Utilities N.V.'' Recupera 5 december 2017</ref>

Pa e periodo desde comienso di aña 2021, 18% di e energia produci pa WEB, tin un fuente sostenibel. 

=== Moneda ===

E [[moneda]] oficial di Aruba ta e [[florin Arubiano|florin]]. Placa efectivo den circulacion riba e isla ta consisti di moneda rondo den varios tamaño di 0.05, 0.10, 0.25, 1.00 florin; un moneda cuadra cu rand rondo di 0.50 y briyechi di 10, 25, 50, 100 y 200 florin. Aruba ta actualmente e unico pais na mundo cu tin un moneda cuadra den circulacion, pero esaki por causa inconveniencia ora haci uzo di mashin cu ta acepta placa efectivo pasobra nan ta traha pa acepta moneda rondo so. 

Na Aruba e [[dollar Mericano]] ta acepta casi tur caminda. E florin cu e dollar ta mara na otro abase di un tarifa oficial fiho di AWG 1,79 pa cada US$ 1,00.<ref>[http://www.cbaruba.org/cba/getPage.do?page=ABOUT_US_HISTORY A Brief History of Central Bank Aruba] ''Centrale Bank van Aruba'' Recupera 31 October 2017</ref> Cu e resto di monedanan stranhero, incluyendo e [[euro]], e florin tin un tarifa dinamico riba marshe di divisa stranhero. E balor interno y externo di florin ta maneha pa e [[Banco Central di Aruba]] (CBA). Tambe e banco ta dirigi e polisa monetario, supervisa e sistema financiero nacional y tin derecho pa traha moneda y imprimi nota di florin. E maneho di e reservanan di oro y divisa ta ser ehecuta pa CBA.<ref>[http://www.cbaruba.org/cba/getPage.do?page=ABOUT_US_MAIN_FUNCTIONS Main Functions and Activities] ''Centrale Bank van Aruba'' Recupera 31 October 2017</ref> 

Na aña 2019 CBA a emiti un serie nobo di briyechi pa e florin asina reemplasando e serie bieu cu tawata den circulacion. Apesar di ricibi un rediseño completo cu ta inclui varios caracteristica estetico representando Aruba su cultura, flora y fauna, tambe a introduci caracteristicanan pa seguridad di nivel superior incluyendo printmento cu relief halto, ink cu ta cambia di color y un strepi movibel micro optico di miniatura cu ta hasi uzo di tecnologia patenta. E diseño nobo di e briyechi di 100 florin a gana International Bank Note Society su premio di “Banknote of the Year Award”  pa aña 2019.

== Gobierno y Politica ==
{{See also|Mira articulo principal: [[Politica di Aruba]], [[Status aparte di Aruba]]}}
[[File:Parlamento di Aruba.jpg|thumb|Oficina di Gobierno, bieuw (dilanti) y nobo <nowiki/>'<nowiki/>''Cocolishi''' (patras)|left]]
[[File:Goveurner van Aruba.jpg|thumb|Oficina di Gobernador|left]]

Aruba ta un pais singular centralisa cu ta un [[entidad autonomo]] den e [[monarkia constitucional]] di [[Reino Hulandes]]. Su teritorio ta constitui e isla di [[Aruba]]. Aruba su gobernacion ta tuma forma di un [[democracia parlamentario]], cu e monarca [[Rei Willem-Alexander|Rey Willem-Alexander]]  como hefe di estado y e [[Gobernador di Aruba|Gobernador]] [[Alfonso Boekhoudt]] y [[Promé minister|Prome Ministro]] [[Evelyn Wever-Croes]] como hefe di e gobierno. E constitucion di Aruba yama e [[Staatsregeling van Aruba]]. Simbolonan nacional di e identidad di pais Aruba ta su [[escudo di Aruba|escudo]], [[Aruba Dushi Tera|himno]], [[Bandera di Aruba|bandera]], [[Papiamento na Aruba|idioma Papiamento]], [[Moneda di Aruba|moneda]] y e [[Shoco|shoco]].

Na Aruba eleccion pa [[parlamento]] (''Staten'') ta tuma lugar cada cuater aña. E siguiente eleccion ta na juni 2021. E parlamento tin bintiun miembro cu ta ser eligi directamente door di e pueblo di Aruba. En consulta cu parlamento ta nombra y retira un ministro. E ministronan conhunto ta forma e conseho di ministro (''Ministerraad''), cu ta consisti te maximo nuebe miembro. E Gabinete di Ministro ta presidia pa e [[Promé minister|Prome Ministro]]. E monarca y e ministronan hunto ta forma e Gobierno di Aruba (''regering''). Hunto cu e resto di e organonan gubernamental (e.o.: ministerionan; KPA; DOW; Impuesto) nan ta forma e aparato gubernamental di Aruba (''overheid''). E monarca no ta miembro di e gabinete. Na Aruba e monarca ta wordo representa door di e [[Gobernador di Aruba|gobernador]]. E gobernador ta wordo nombra pa un termino di seis aña cu e posibilidad di extende e termino cu seis aña mas.  

E poder ehecutivo ta wordo eherce pa e Gobierno di Aruba. E poder legislativo ta sinta den e gobierno y e parlamento. E poder hudicial ta independiente di e poder ehecutivo y e poder legislativo y ta sinta den e Corte. Actualmente e gabinete cu ta administra gobierno di Aruba ta [[gabinete Wever-Croes I]]. Den parlamento di Aruba e siguente fraccion nan ta wordo representa: MEP (9), AVP (7), RAIZ (2), MAS (2) y Accion21 (1). E [[Lista di presidente di Parlamento di Aruba|presidente di parlamento]] ta Edgard Vrolijk. 

Aruba tin un autonomia den mayoria asunto nacional cu excepcion di defensa, relacion stranhero, y Corte Supremo.

=== Reino Hulandes===
Despues di [[Status aparte di Aruba|Status Aparte]] na comienso di añanan 1990, e movemento pa completa e proceso di independencia a wordo laga pa otro ocasion riba peticion di Aruba su [[Promé minister|prome minister]] na e momento, [[Nel Oduber|Nelson Oduber]].<ref>“[https://web.archive.org/web/20200314171728/http://www.diario.aw/2020/03/12-di-maart-1983-a-entrega-aruba-un-herencia-sagrado/ A entrega Aruba un herencia sagrado]”. ''Diario.'' Publica 12 maart 2020. Recupera 20 februari 2021</ref><ref>“[https://www.latimes.com/archives/la-xpm-1991-08-04-mn-198-story.html Prosperous Isle of Aruba Puts Independence on Hold,...]” ''Los Angeles Times.'' Publica 4 augustus 1991. Recupera 21 februari 2021</ref> E ultimo parti di e proceso pa Aruba logra su independencia for di [[Reino Hulandes]] riba 1 di januari 1996, cu un base den e [[Referendum di 1977]] y e [[Acuerdo di 1983]], a wordo rescindi den aña 1991. Sí, e proceso tabata un condicion di un mandato oficial pa e pueblo entre 1947 y 1977.

*Cuminsando 1 januari 1986, e Reino Hulandes tabata consisti di tres pais: [[Hulanda]], [[Antias Hulandes]] y Aruba.
*Desde 10 october 2010, Reino Hulandes ta contene cuatro pais: Hulanda (incl. [[Boneiru|Boneiro]], [[Saba]], [[Sint Eustatius]]), Aruba, [[Kòrsou|Corsou]] y [[Sint Maarten]].
[[File:Netherlands Den Haag Binnenhof 03.jpg|alt=Entre otro oficina di Prome Minister di Hulanda ta situa na ‘t Binnenhof|thumb|Compleho di gobierno Hulandes ''‘t Binnenhof'' den cuidad di Den Haag na Hulanda.]]
E ley fundamental cu ta dicta e interaccionnan entre Hulanda, Corsou, Sint Maarten y Aruba den Reino Hulandes ta e [[Statuut pa e Reino di Hulanda|Statuut pa Reino Hulandes]] (''Statuut voor het Koninkrijk der Nederlanden''). E hefe di estado di [[Reino Hulandes]] ta e monarca Rey Willem-Alexander. E monarca ta residencia na [[Hulanda]]. E hefe di estado di Hulanda tambe ta [[Rei Willem-Alexander|Rey Willem-Alexander]]. Hunto cu e prome minister di Hulanda y su gabinete nan ta forma e [[Gobierno di Hulanda]] (''regering''). E poder personal di e Rey den Hulanda y Reino ta limita. E [[constitucion]] di Hulanda ta e [[Grondwet]]. E Rey hunto cu [[Conseho di Minister di Reino]] (''rijksministerraad''), cu ta e gabinete di ministro di Hulanda cu e prome ministro di Hulanda como hefe, ta forma e [[Gobierno di Reino Hulandes]] (''koninkrijksregering).'' E [[minister plenipotenciario]] di Corsou, Sint Maarten y Aruba ta miembro di y por atende reunion di Conseho di Ministro di Reino, pero no ta forma parti di Gobierno di Reino Hulandes. E conseho di minister di Reino ta dicidi tocante casonan caminda di antemano a logra consensus entre gobierno (''regering'') di Hulanda y gobierno (''regering'') di Corsou, Sint Maarten y Aruba. Actualmente no tin un organo ekivalente cu un parlamento na nivel di Reino.

===Relacion internacional===
Aruba ta participa den varios organisacion internacional, esta [[Caricom]] (observado), [[ECLAC]] (asocia), [[Interpol]], [[IOC]], [[UNESCO]] (asocia), [[Parlatino]], [[WCL]](World Confederation of Labour), [[WTO]] (asocia) y [[Caribbean Tourism Organisation]].

==Demografia==

=== Poblacion ===
Desde siglo 20 Aruba ta ricibi emigracion di varios otro pais di [[Laman Karibe|Caribe]] y [[Sur Amérika|Sur America]] cu ta bin labora riba e isla. Na aña 2010 tabatin 92 diferente nacionalidad bibando riba e isla. E poblacion di Aruba na 2010 tabata 101,484 habitante. E idioma mas uza na cas despues di [[Papiamento na Aruba|Papiamento]], tabata [[Spaño]], [[Ingles]], [[Hulandes]] y [[Chines mandarin|Chines]] respectivamente.<ref name=":1">[http://cbs.aw/wp/wp-content/uploads/2012/07/Fifth-Population-and-Housing-Census-Aruba.pdf Censo 2010](PDF) ''CBS Aruba''. Pagina 20, e prome grafiek. Recupera 2 november 2017 </ref> CBS ta estima un poblacion di Aruba na fin di aña 2019 cu 112,190 habitante. Pa añanan 2018 y 2017 e estimacion ta 111,849 y 111,083 respectivamente. Durante aña 2019 tabatin un cantidad di 1092 nacemento y 665 fayecimento. E cantidad di emigrante den aña 2019 tabata 2793 persona aterisando y 2896 persona departiendo for di Aruba.

=== Districtonan ===
E isla no tin ciudad grandi. Pa amplia administracion y facilita e proceso di censo, e isla ta parti den ocho districto sin poder ehecutivo: [[Noord]]/ [[Tanki Leendert]], [[Oranjestad (Aruba)|Oranjestad]] (West y Oost), [[Paradera]], [[Santa Cruz]] y [[San Nicolas]] (Noord y Zuid). E districto nan mas pobla ta Oranjestad y San Nicolas.

== Enseñansa ==
{{See also|Mira articulo principal: [[Enseñansa na Aruba]]}}
E sistema escolar di Aruba ta deriva di esun di [[Hulanda]] y ta financia en gran parti pa gobierno di Aruba.<ref name="nuffic">[https://prd-nieuw.nuffic.nl/sites/default/files/2020-08/education-system-aruba.pdf Education system Aruba], Nuffic (januari 2015)</ref> 
Pa ley enseñansa ta obligatorio pa muchanan entre 4 pa 17 aña.<ref>AB 2011 no.82 “Leerplichtverordening”. ''Centraal Wettenregister''. Articulo 1; Articulo 2. Recupera 7 maart 2021</ref> Enseñansa ta wordo duna na scolnan publico i scolnan seculario (predominantemente catolico). E idioma di instruccion ta [[Hulandes]] y desde 2009 tin un proyecto piloto di [[Scol Arubano Multilingual]] (SAM). E meta di SAM ta pa den e prome seis klasnan di enseñansa primario [[Papiamento]] sirbi como idioma di instruccion y despues den enseñansa secundario esaki ta bira un di e idiomanan cu ta materia obligatorio.<ref name="nuffic"/> Aruba tambe conoce scolnan priva no-subsidia, manera [[International School of Aruba]] (enseñansa na Ingles) y [[Stichting Onderwijs Combina]] (enseñansa na Hulandes). E aña escolar ta core di augustus te cu juni. 

== Cultura ==
=== Idioma ===
Papiamento ta e idioma local di Aruba. Un mayoria di e poblacion ta papia Papiamento.<ref name=":1" /> Ta wordo specula hopi tocante e origin di e idioma. Riba islanan di Corsou y Boneiro, Papiamentu ta wordo uza. Riba 22 mei 2003 Papiamento a keda aproba pa Parlamento di Aruba como [[idioma ofisial|idioma oficial]] di e pais, hunto cu e idioma Hulandes.<ref>“[https://web.archive.org/web/20200224134318/http://www.diario.aw/2020/02/cuida-papiamento-como-idioma-nacional-y-awor-tambe-como-idioma-oficial-desde-2003/ Cuida Papiamento como idioma nacional y tambe como idioma oficial desde 2003]”. ''Diario''. Publica 22 februari 2020. Recupera 2 maart 2021</ref> Esaki a drenta na vigor riba 1 augustus 2003.<ref>“[http://www.ea.aw/pages/wp-content/uploads/pdf/doc-pub/p/papiamento_LV_2003.pdf Landverordening Officiële talen]”(PDF). ''Afkondigingsblad van Aruba''. Riba pagina 4 ''Artikel 10, lid. 1''. Publica 6 juni 2003. Recupera 2 maart 2021.</ref>  

E [[ortografia di Papiamento]] na Aruba tin diferencia cu e [[ortografia di papiamentu|ortografia di Papiamentu]] uza na Corsou y Boneiro. Na aña 1976 Gobierno di Aruba a aproba e ortografia di Papiamento na Aruba, cu a drenta na vigor na aña 1977. Na aña 1992 Ministro di Bienestar General a nombra un comision cu e meta pa reformula, elabora y amplia e ortografia oficial. Na final di aña 2006 y durante 2007 [[Departamento di Enseñansa]] a bolbe inventarisa tur comentario y recomendacion di diferente instancia den comunidad. Despues cu a analisa y adapta e ortografia amplia a presenta na [[Minister di Enseñansa]] "Ortografia di Papiamento- version juni 2007" cu e peticion pa inicia e proceso di legislacion. Na juli 2007 Parlamento di Aruba a expresa su sentimento positivo pa cuminsa uza e ortografia aki en espera di su legislacion. Na april 2009 Minister di Enseñansa, Asunto Social y Infratructura a duna aprobacion pa manda un version di “Ortografia di Papiamento - version april 2009”, despues di ricibi coreccion y y ampliacion chikito di e reglanan den aña 2009, pa Departamento di Legislacion y Asunto Huridico.<ref>“[http://www.ea.aw/pages/wp-content/uploads/pdf/doc-pub/p/papiamento_ortografia-april-2009-v-150520.pdf Ortografia di Papiamento - version 2009]” (PDF). ''Departamento di Enseñansa.'' Den e introduccion di e texto ta duna un update riba e proceso pa oficialisa e ortografia di e idioma. Recupera 2 maart 2021</ref> 

=== Arkitectura ===
[[File:Decorated Aruban cunucuhouse (Sabana Basora 7) 3.jpg|thumb|Cas di cunucu floria na Sabana Basora]]
Desde colonisacion door di Hulanda te comienso di siglo 20 e arkitectura den e areanan mas habita na Aruba a tuma influencia di e estilo colonial Hulandes y estilo Spaño, pero no via colonisacion Spaño, sino atrabes di emigracion y lasonan familiar cu terrafirme.<ref>Alofs, Luc(2008) “The Aruba Heritage Report”. ''Aruba National Commission for UNESCO''. Pagina 14 Alinea 2. Recupera 9 maart 2021</ref> Despues di yegada di industria petrolero y sector turistico den siglo 20, e estilo arkitectonico di e isla a tuma influencia mas mericano y internacional.  Awendia ainda por observa elementonan di e estilo [[Art Deco]] den varios edificio den e centro di [[San Nicolas]].
[[File:Calabas 75 Aruba pattern detail.jpg|thumb|Detaye di “cortina” riba un cas di cunucu na Calabas]]
Rond di e isla tin edificio cu ta presenta un ehempel di un estilo local den e arkitectura. E [[Cas di Torto|cas di torto]] ta un residencia basico traha di material natural y organico haña den vecindario di e construccion. Un [[cas di cunucu]] ta mustra similar cu un cas di torto, pero e material uza ta piedra y e murayanan di exterior ta gepleister. Un [[cas di comerciante]] ta un edificio di minimo dos piso cu e piso abou siendo un espacio pa hasi negoshi y e piso ariba ta un espacio residencial, caminda e exterior di e parti residencial sa tin elementonan di un cas di cunucu.

Un cas di cunucu cu ornamentacion riba e exterior ta wordo yama [[cas floria]] of cas decora.<ref>R. Van Voren(2017) “De herkomst en betekenis van de kunukuhuizen in Aruba”. ''Monumentenbureau''. Pagina 3, inleiding. Recupera 23 februari 2021</ref> Den e sistema tradicional, un mazon tawata adheri decoracion riba e muraya externo rond di e cas of solamente riba e fachada, por medio di un molda.<ref name=":0">Tromp, Ito (1976) “The Decorated House in Aruba”. ''Departamento di Cultura y Enseñansa Aruba''. Pagina 1. Recupera 5 maart 2021</ref> Door di uza e molda, e material cu nan tawata uza ta crea un relief cu ta contrasta e decoracion, contra e muraya. E tipo di diseñonan tawata depende di e mazon su imaginacion y su abilidad pa pinta.<ref name=":0" /> Ornamentonan comun tawata inclui entre otro simbolonan di cortina, strea, flor, mita luna, bik di parha.<ref name=":0" /> Awendia e decoracion di cas normalmente ta ser logra pa un pintor cu ta aplica, por medio di verf, e simbolonan riba e exterior di e cas. 

=== Deporte y recreacion ===
Na Aruba e deportenan mas conoci y practica ta [[Beisbòl|beisbol]] y [[futbol]]. Otro deportenan popular ta arte marcial, [[landamento]], [[tennis]], [[volleyball]], [[atletiek|atletismo]], [[windsurf|windsurfing]], [[kitesurf|kitesurfing]], [[beach tennis]], [[basketbol|basketball]] y [[sofbol|softball]]. E stadion mas grandi di Aruba ta [[Stadion Guillermo Prospero Trinidad]]. Asina tin hopi mas veld di beisbol y futbol rond di henter e isla. Na [[Savaneta]] tin e unico piscina olympico di e isla, [[Piscina olympico Roly Bisslick]]. Durante henter e aña tambe tin varios caminata organisa ta tuma lugar. Un otro deporte cu ta ser practica riba e isla ta [[ciclismo]]. E wega di [[domino]] tambe ta un pasa tempo na Aruba.

=== Carnaval ===
[[File:Arubaans carnavalgroep 2019.jpg|thumb|260x260px|right|Parada di San Nicolas 2019 celebrando 65 aña di Carnaval]]
Celebracion di Carnaval ta uno importante den e cultura Arubiano. E celebracion aki a cuminsa rond di aña 1950 influencia pa e habitantenan nobo procedente di [[Venezuela]], [[Saint Vincent]], [[Trinidad i Tobago|Trinidad]], [[Barbados]], [[Sint Maarten]] y [[Anguilla]] cu a bin traha pa e refineria di [[Lago Oil & Transport Company|Lago]]. Oficialmente e temporada di carnaval ta cuminsa den luna di november caba, pero e actividadnan carnavalesco mes ta cuminsa algun siman despues di Aña Nobo te cu un dia prome cu [[Diaranson Shinishi]]. Durante e temporada tin varios actividad manera [[eleccion di Reina]] y di [[Prins y Pancho]], festivalnan di [[calypso]], [[tumba]] y [[roadmarch]]. Tin paradanan ta tuma lugar den e districtonan di [[Noord]], Oranjestad y San Nicolas. E temporada ta culmina cu e [[Parada Grandi]] riba e ultimo diadomingo y [[kimamento di Momo]] riba e bisbo di Diaranson Shinishi.

=== Media ===
Aruba tin varios corant, di papel y digital cu ta publica principalmente na Papiamento, e.o.: [[Awe Mainta]], [[Bon Dia]], [[Diario]], [[Solo di Pueblo]], [[24ora]], [[NoticiaCla]]. Tambe tin dos corant cu ta publica na [[Ingles]]. [[Amigoe]] ta un corant na [[Hulandes]]. Aruba tin tambe diesocho emisora di radio (2 AM y 16 FM) y tin tres stacion di television local: [[Telearuba|Tele Aruba]], [[Aruba Broadcasting Company]] y [[Canal Bintidos]].

== Arubianonan conoci ==
* [[Henny "Shon A" Eman]], politico di AVP (a entrega na 1948 mocion pa Aruba haya separacion for di Antias Hulandes)
* [[Jan Hendrik "Henny" Eman]], e prome Prome Ministro di Aruba y politico di AVP
* [[Dave Benton]], musico y e ganador di [[2001 Eurovision Song Contest|Eurovision Song Contest]] na 2<nowiki/>001 representando [[Estonia]]
* [[Padu Lampe|Juan Chabaya "Padu" Lampe]], musico y compositor di Aruba su himno nacional
* [[Rufo Wever]], musico y compositor di Aruba su himno nacional
* [[Edward Cheung]], ingeniero principal pa proyecto Telescoop Espacial Hubble di NASA
* [[Betico Croes]], politico (Libertador di Aruba)
* [[Boy Ecury]], luchador pa resistencia Hulandes durante Guerra Mundial II
* [[Edjean Semeleer]], cantante
* [[Taryn Mansell]], prome finalista Miss Universo 1996 y Miss Aruba 1996
* [[Jonathan "Jeon" Thiel]], musico
* [[Vale Croes]], comediante
* [[Roger Peterson]], musico
* [[Bobby Farrell]], musico pa grupo [[Boney M]]
* [[Percy Irausquin]], diseñado di moda
* [[Zizi Lee]], prome finalista Miss Mundo 2001 y Miss Aruba 2001
* [[Eugene Kingsale]], beisbolista di MLB
* [[Calvin Maduro]], pelotero di MLB
* [[Pete Philly]], artista Hulandes di hip-hop
* [[Sidney Ponson]], pelotero di MLB
* [[Sarah-Quita Offringa]], windsurfer profesional
* [[Xander Bogaerts]], pelotero di MLB, shortstop pa Boston Red Sox
* [[Bernadina Growell]](1939-2009), artista folklorico


{{Appendix}}

== Bibliografia ==

== Enlacenan externo ==
* [https://www.gobierno.aw/ Gobierno di Aruba], website oficial
*[https://arubachamber.com/pages/ Camara di Comercio] , website oficial
*[http://www.ea.aw/pages/ Departamento di Enseñansa], website oficial
* [https://cbs.aw/wp/ Centraal Bureau voor de Statistiek Aruba], website oficial
*[https://archive.org/details/bibliotecanacionalaruba/?sort=date Coleccion Digital Departamento Arubiana-Caribiana (BNA)], website Internet Archive
* [https://www.aruba.com/us/organization/aruba-tourism-authority Autoridad di Turismo Aruba], website oficial
{{Commonscat}}


[[Category:Aruba|!]]
[[Category:Reino Hulandes]]
__FORCETOC__
__NOEDITSECTION__
__INDEX__
__NONEWSECTIONLINK__
[[Category:Laman Karibe]]
