{{Variante|a}}
{{Infopais Papiamento
|nomber_nativo          = Aruba
|nomber_comun           = Aruba
|imagen_bandera         = Flag of Aruba.svg
|imagen_mapa            = LocationAruba.png
|imagen_escudo          = Coat of arms of Aruba.svg
|himno_nacional         = [[Aruba Dushi Tera]]
|capital                = [[Oranjestad (Aruba)|Oranjestad]]
|ciudad_di_mas_grandi   = [[Oranjestad (Aruba)|Oranjestad]]
|idiomanan_oficial      = [[Hulandes]]<br />[[Papiamentu|Papiamento]]
|forma_di_gobernacion   = Democracia Parlamentario <br />Monarchia Constitucional
|forma_di_estado        = Pais Autonomo den [[Reino Hulandes]]
|cabesante_di_estado1   = S.M. [[Rei Willem-Alexander|Rey Willem Alexander]]
|cabesante_di_estado2   = S.E. [[Juan Alfonso Boekhoudt]]
|cabesante_di_estado3   = Prome Ministro <br />[[Evelyn Wever-Croes]]
|eventonan_di_fundacion = [[Status Aparte]]
|area                   = 193 km²
|rango_area             = 190
|persentahe_awa         = < 1%
|pop_aproxima           = 111,837 (CBS,2019)
|pop_segun_censo        = 101,484
|rango_populacion       = 177
|aña_calculacion_di_pop = 2016
|aña_di_censo           = 2010
|densidad_pop           = 572.52/km²
|rango_densidad_pop     = 19
|moneda                 = [[Florin]](533)
|codigo_moneda          = AWG
|zona_di_tempo          =Atlantic Standard Time (GMT-4)
|utc_offset             = -4
|produccion_nacional       =  ƒ 5,732,000,000 (CBS, 2018)
|produccion_nacional_capita = ƒ 51,423 (CBS, 2018)
|nota                   =
|gentilicia=Arubano, Arubiano, Rubiano|codico_telefonico=+297|codico_tld=.aw|Iso=AW|pais_natal_di_habitantenan=66% Aruba<br/>9.1% Colombia<br/>4.3% Hulanda<br/>4.1% Rep. Domin.<br/>3.2% Venezuela<br/>2.2% Corsou<br/>1.2% Haiti<br/>1.1% Peru<br/>1.1% China<br/>6.2% Otro}}
'''Aruba,''' un [[isla]] situa den e parti zuid di e [[Laman Karibe|Lama Caribe]] 27 km noord di e peninsula [[Paraguaná]] na [[Venezuela]], ta un pais autonomo cu ta forma parti di e [[Reino Hulandes]]. Descubri pa explorador spaño [[Alonso de Ojeda]] na aña 1499, e isla ta cubri un area di 193 km<sup>2</sup>  y desde 2016 ta conoce un poblacion di 110,496 hende.<ref>"[http://cbs.aw/wp/index.php/2017/09/20/6141/?download=6142 Quarterly Demographic Bulletin 2017]" (PDF). Central Bureau Statistiek Aruba. Pagina 1 den e promer tabel bou di End of year 2016 total. Recupera 16 october 2017
</ref> [[Oranjestad (Aruba)|Oranjestad]] ta e capital di Aruba y na mes momento e ciudad mas habita cu un poblacion estima na 35,000 hende. Aruba ta rondona pa lama y mester comparti su frontera maritimo cu tres pais. [[Kòrsou|Corsou]] den direccion oriente, den direccion zuid tin [[Estado Falcon]] y den direccion occidente [[Isla Los Monjes]] di Venezuela y [[Republika Dominikano|Republica Dominicana]] den direccion noord.<ref>"[https://www.tweedekamer.nl/downloads/document?id=fefcc19b-485a-45e9-aec3-f26f55751ee5&title=Maritieme%20grenzen%20voor%20de%20Benedenwindse%20Nederlandse%20Antillen.pdf Maritiem Grenzen voor de Benedenwindse Nederlandse Antillen]" (PDF). ''Tweede Kamer''. Un mapa cu ta visualisa e awa teritorial y zone economico exclusivo di Aruba, Corsou, Boneiru. Recupera 16 october 2017
</ref> E punto mas halto di Aruba ta e sero [[Jamanota]] (188m) cu ta situa den [[Parke Nacional Arikok]] na e parti noord-oriente di e isla, pero e sero mas central y visibel ta [[Hooiberg]] (165m). Aruba su posicion central entre [[Estadonan Uni di Merka|Estadonan Uni di Merca]] y continente di [[Sur Amérika|Sur America]], democracia stabil, clima leve y sistema di impuesto cu reglanan suave pa compania stranhero a atrae varios compania international pa establece nan mes riba e isla. Desde 1926 cu e construccion di e refineria di azeta na [[San Nicolas]] di [[Lago Oil & Transport Company]] y atrobe na 1986 cu inversion di gobierno pa desaroya sector turistico, caminda varios cadenanan di hotel Mericano a establece nan mes na Palm Beach, e economia di Aruba a conoce un crecemento positivo y rapido cu a pone cu pa casi un siglo Aruba a disfruta di un calidad di bida halto cu infrastructura, educacion y servicionan obtenibel cu no ta e norma den Caribe.

== Historia ==
[[File:Collectie Nationaal Museum van Wereldculturen RV-1403-50 Kruik Aruba.jpg|thumb|Un butushi di klei perteneciendo na e habitantenan di Aruba durante e epoca Ceramico(850BCE-1499) di e isla.|alt=|left]]
{{See also|Articulo principal: [[Historia di Aruba]]}}
=== Prehistoria ===
Basa riba herment y otro artefactonan cu a ser encontra riba e isla, archeologonan ta pensa cu habitantenan di continente di Sur America, caminda awe ta [[Venezuela]], tabata emigra di terraprima pa e isla di Aruba ocasionalmente desde 4500 aña pasa caba.<ref>Ruud R.W.M Derix, PhD.(2016) "[http://cbs.aw/wp/index.php/2016/12/21/landscape-series-no-2-the-history-of-resource-exploitation-in-aruba/?download=5953 History of Resource Exploitation in Aruba"](PDF). ''Central Bureau Statistiek Aruba''. Pagina 3, alinea 4; Pre-ceramic period 2500BC-ca.1000.Recupera 26 october 2017
</ref> Por observa varios pintura den cueba y riba baranca rond di e isla cu ta indica cu Aruba tabata habita pa [[Caiquetio]] prome cu colonisacion Spaño. 

=== Temporada Spaño (1499-1636) ===
Durante un campaña di exploracion na aña 1499, e explorador spaño [[Alonso de Ojeda]] a descubri Aruba. E prome indicacion di e isla ta riba un mapa publica na aña 1500 di e continente Sur Americano recien descubri, pinta pa e cartografo [[Juan de la Cosa]]. Durante e decada aki, cu autorisacion di Reina [[Isabel di Castilla]] y Rey [[Fernando II di Aragon]] sin conocemento di [[Cristóbal Colón|Cristobal Colon]], e isla a bira un posesion capital di monarca catolico di [[Spaña]] pa e siguiente 135 aña. Prome bou di ''Gobernacion de Coquivacao'', un entidad teritorial administrativo sin poder ehecutivo. Despues di esaki na 1508 Aruba a forma parti di ''Nueva Andalucia.'' Desde 1526 e isla a bira parti di recien crea ''Provencia de Venezuela'' cu su prome capital sinta na ''Santa Ana de Coro'' caminda awe e ciudad [[Coro]] den estado di Falcon na Venezuela ta situa. Durante e dominio di e monarchia catolico Spaño Aruba a wordo despobla y repobla algun biaha cu habitantenan nativo di otro islanan di e region Caribense cu tabata traha riba plantacion of den mina riba isla di [[Hispañola]], cu tambe tabata bou dominio Spaño
[[File:BNA-DIG-KOSTBARE-0152-tabXIII Tab. XIII. Blick auf das Fort und die Rhede von Oranjestadt auf Aruba (1885) - Neervoort van de Poll.jpg|thumb|Oranjestad 1885]]

=== Temporada Hulandes (I.1636-1802/ II.1816-awo) ===
Durante culminacion di [[Guerra di Ochtenta Aña]] na aña 1636, Hulanda a logra su independencia di Spaña. Despues di independencia Hulandes for di Spaña , Aruba a wordo conkista pa e compania funda na [[Amsterdam]] yama ''[[:nl:West-Indische_Compagnie|Geoctroyeerde West Indische Compagnie]]'' ''(WIC)'' bou mando di [[Johannes van Walbeeck]]. Na 1674 despues di varios aña cu problema financiero WIC a desolve. Pero debi na demanda grandi pa negoshi den e region Caribense un ''Tweede Geoctroyeerde West-Indische Compagnie'' a wordo funda na 1675. E di dos version di WIC a tuma over e teritorionan, flota y establecimentonan di e prome version di WIC. E di dos version di WIC a desolve den aña 1792. Despues di 1795 Aruba a sigui como colonia di e ''[[:nl:Bataafse_Republiek|Bataafse Republiek]]'' y despues ''[[:nl:Koninkrijk_Holland|Koninkrijk Holland]]''. Durante e [[Guerranan Napoleano]] y [[Guerra Revulacionario]] na [[Oropa|Europa]] e Hulandesnan no tabata tin e recursonan necesario pa proteha nan colonianan. Esaki a hasi'e posibel pa e Marina Real britanico conkista casi tur e colonianan hulandes rond di mundo. E britaniconan a ocupa Aruba di 1802 te cu 1816, cu excepcion di un periodo di dos aña entre 1804 y 1806. Desde 1830 Aruba tabata un colonia di ''[[:nl:Koninkrijk_der_Nederlanden|Koninkrijk der Nederlanden]] (Reino Hulandes)'' den un of otro forma. Esaki a culmina riba 1 di januari 1986 dia cu e [[Status aparte di Aruba|Status Aparte]] a drenta na vigor, convertiendo Aruba den un pais autonomo den [[Reino Hulandes]].

Desde 2 di mei 2015 Aruba ta bou di supervishon financiero di organo independiente den Reino Hulandes, [[Kolegio di supervishon finansiero Aruba|College Aruba finacieël toezicht]] (CAft).<ref>“[https://antilliaansdagblad.com/nieuws-menu/commentaar-ad/11039-caft-zure-appel-voor-aruba CAft zure appel voor Aruba]” ''Antiliaans Dagblad''. Publica 6 mei 2015. Recupera 22 februari 2021</ref> E organo ta duna conseho na Gobierno di Aruba y tambe percura pa ehecutacion di e presupuesto di Aruba keda den balansa y ta dentro di limitenan stipula entre Hulanda y Aruba.

== Geografia y medio ambiente ==
=== Caracteristica general ===
Aruba ta un isla rondona pa e lama Caribe. E isla ta cubri un area terestre di 193km<sup>2</sup>. Aruba tin mas o menos 75km di costa, sin conta e rifnan pazuid di e isla.  
[[File:Rocky cliffs Aruba.jpg|left|thumb|Klip di piedra na e costa norte]]
E costa west y zuid di Aruba ta rondona pa laman relativamente seco y trankil cu playanan di santo blanco. E costa west y zuid ta e area mas habita di e isla y ta caracterisa pa tereno plat y vegetacion tropical. Casi henter e costa zuid di e isla, cuminsando for di Oranjestad te cu San Nicolas, ta separa di laman grandi pa un lagun consistiendo di un cadena los di rif cu ta corre parallel cu e costa. Na e parti central di e lagun ta situa e boske di manglo yama [[Mangel Halto]] y un tiki mas panort tin e zona humeda [[Spaans Lagoen]]. Den cercania di e punta mas panort di e isla, na [[Hudishibana]], tin un duna di santo blanco. E costa norte di Aruba ta consisti di klipnan di piedra y laman bruto. E tereno interior na e parti aki di e isla ta arido y ta varia den elevacion. Na varios parti di e costa norte e forsa persistente di e olanan a causa bocanan pa forma den e piedra. Otro formacion natural cu por observa na parti ki Aruba ta cuebanan manera [[Quadirikiri]] y [[Fontein (Aruba)|Fontein]], brug natural manera antes [[Natural Bridge]] y tambe formacion di baranca [[Ayo]] y [[Casibari]].  
[[File:Bista di Hooiberg.jpg|thumb|Bista di Sero Biento (links), Hooiberg (memey) saca for di Sero Canashito]]
Algun kilometer di e costa noord west di Aruba tin [[Sero Crystal]]. Situa central bay pazuid riba e isla tin [[Hooiberg]], [[Sero Biento]] y [[Sero Canashito]]. Na e parti noord oost di [[Parke Nacional Arikok]] tin un cadena di sero. E ta inclui e seronan di [[Daimari]], [[Jamanota]] y [[Arikok]]. E cadena di sero ta extende den direccion noord west y  ta core hunto cu e costa. [[Sero Colorado]] ta keda na e punta mas zuid di e isla. 

Na e costa west di e isla tin e moeras [[Bubaliplas]], cu antes a wordo usa como saliña.<ref>R. van Halewijn, L.W.G. Higler & A.L. Spaans(1992) [http://edepot.wur.nl/384655 Ecologisch onderzoek Bubaliplas](PDF). DLO-instituut voor Bos- en Natuuronderzoek. Pagina 7, alinea 1. Recupera 1 november 2017</ref> E moeras ta cubri un area di 43 hectare. Bubaliplas ta contene un curpa di awa permanente den parti interior di e isla. Bubaliplas ta forma parti di un cadena di saliña cu ta core parallel cu costa occidental di Aruba entre [[Bushiri]] y [[Malmok]]. Cu excepcion di Bubaliplas, cu su fuente primario di awa ta bin di e planta pa limpia awa di riool, e resto di e cadena di saliña y e interior di e isla ta seco. Sí e tereno interior di Aruba ta cubri cu un variedad di sistema separa di riu seco, tambe yama rooi. E accomulacion di awa den e seronan durante temporada di yobida ta desahoga nan mes via rooinan bek den laman of den dam. Tin biaha despues di yobida fuerte, e rooinan cu forma na e banda mas west di e isla ta desahoga nan mes via e cadena di saliña, caminda temporariamente, por observa e resto di e saliñanan inhunda. 

== Economia ==
{{See also|Mira tambe: [[Economia di Aruba]]}}
[[File:Plantage Aruba Aloe.jpg|thumb|Veld pa cultivacion di aloe vera|left]]
Aruba tin un economia chikito compara cu otro pais den region Caribe, cu desde 2004 tin un averahe di produccion nacional bruto di 4.2 mil miyon florin pa aña. Aruba su economia ta uno specialisa den turismo, caminda mitar di PNB ta wordo genera den e sector aki. Na aña 2016 e mercadonan turistico mas importante pa Aruba tabata [[Estadonan Uni di Merka|Merca]], [[Venezuela]], [[Canada]], [[Hulanda]] y [[Colombia]]. Merca ta Aruba su pareha di comercio mas grandi y mas importante. 
[[File:Chicago Bridge and Iron Co. at Lago Petroleum plant, Aruba (8371574504).jpg|left|thumb|Tereno di Lago Oil and Transport Co. na San Nicolas (1939)]]
Den aña 1840 e planta soculento [[aloe vera]] a wordo introduci riba e isla. Funda na 1890 pa Cornelius Eman, Aruba Aloe Balm a cuminsa cultiva aloe vera na scala grandi. Na un momento gran parti di e isla tabata cubri cu planta di aloe vera. Durante e tempo aki Aruba a bira e exportado mas grandi planta aloe vera na mundo.   

Na cuminsamento di siglo 20 un otro industria a yega na domina e economia arubiano, e industria petrolero. [[Arend Petroleum Maatschappij]] a establece su mes den area di Eagle Beach y [[Lago Oil & Transport Company]] a establece su mes den centro di San Nicolas caminda tin un bahia natural relativamente hundo. E facilidadnan di Arend Petroleum Maatschappij a wordo desmantela ora cu e compania aki a move di Aruba. Lago a keda opera e facilidadnan na San Nicolas te cu 1985 ora nan a dicidi di stop produccion na Aruba. Durante tempo di Lago Aruba a conoce crecemento economico rapido y tambe infrastructura moderno a wordo introduci rond di e isla.  

Prome cu 1985 tabata tin un sector turistico presente riba e isla, pero esaki tabata uno chikito. Despues cu Lago a sera y Aruba a logra su autonomia, e Gobierno di Aruba nobo a dedica placa y atencion pa atrae cadena di hotel mericano pa establece nan mes riba e isla y laga e sector crece. E resultado ta cu awendia tin hopi hotelnan internacional presente practicamente riba full e costa west di Aruba y tambe tin hopi compania crusero cu ta uza Oranjestad como stop den itinerario Caribense. Aruba ta wordo bishita pa mas cu 1 miyon turista "stayover" tur aña. 

Na 2017 Aruba tabatin e concentracion di mas halto di cafenan Starbucks Coffee pa capita den region Caribe y di cuater mas halto na mundo despues di [[Monaco]], [[Merca]] y [[Canada]] cu 2.7 cafe pa cada 100,000 habitante.<ref>Smith, Oliver (1 october 2017) [http://www.telegraph.co.uk/travel/maps-and-graphics/countries-that-drink-the-most-coffee/ Mapped: The countries that drink the most coffee]. ''The Telegraph UK''. Lista #3: "The most branches of Starbucks per capita" Recupera 6 december 2017</ref>

=== Infrastructura ===
[[File:Windpark Vaderpiet.jpg|thumb|180px|Parke di biento Vaderpiet]]
Utilities N.V. ta encarga cu e produccion y distribucion di energia riba e isla. E unico doño di e compania aki ta Gobierno di Aruba. Tin dos compania ta cay bou di Utilities N.V.; Water- en Energie Bedrijf N.V. (WEB) y Elmar N.V.. WEB ta responsabel pa e produccion di coriente y tambe esun di awa na su planta di desalinacion situa na [[Balashi]]. Desde fin di aña 2009 WEB ta cumpra y bende coriente produci pa varios fuente di energia sostenibel rond di e isla. Elmar ta suministra e isla cu coriente produci pa WEB via un red di distribucion consistiendo di 7 substacion, 34 stacion di cambio y casi 900 transformator.

Na aña 2009 a completa construcion di e prome parke di biento na Vaderpiet. E facilidadnan ta consisti di 10 molina y por produci un maximo di 30MW . E compania Windpark Vader Piet N.V. ta exploita e facilidadnan y ta bende e coriente produci den e parke na WEB. Durante aña 2015 a construi a prome parke solar riba e isla. E structura ta cubri e parkeerplaats publico principal di Aeropuerto Internacional Reina Beatrix y ta consisti di 14,400 modula fotovoltaico solar. E parke por produci un total di 3.3MW.<ref>[https://www.crooncaribe.com/solar-power-park-reina-beatrix-airport-aruba Solar Power Park Reina Beatrix Airport Aruba]. ''Croon Caribe''. Recupera 5 december 2017</ref> Entre 2017 y 2019 e di dos parke solar riba e isla a wordo construi riba tereno di  Refineria di Aruba na San Nicolas. E parke por produci 5.9MW y ta cubri un area di casi 91,000m<sup>2</sup>.<ref>[http://www.utilitiesarubanv.com/main/sunrise-solar-park-one-of-the-biggest-solar-parks-in-the-caribbean-region/ Sunrise Solar Park one of the biggest in the Caribbean region]. ''Utilities N.V.'' Recupera 5 december 2017</ref>

Pa e periodo desde comienso di aña 2021, 18% di e energia produci pa WEB, tin un fuente sostenibel. 

=== Moneda ===
[[File:Aruban florin 1.jpg|thumb|150px|left|Moneda rondo di 1.00 florin]]
E [[moneda]] oficial di Aruba ta e [[florin]]. Placa efectivo den circulacion riba e isla ta consisti di moneda rondo den varios tamaño di 0.05, 0.10, 0.25, 1.00 florin; un moneda cuadra cu rand rondo di 0.50 y biyechi di 10, 25, 50, 100 y 200 florin. Aruba ta actualmente e unico pais na mundo cu tin un moneda cuadra den circulacion, pero esaki por causa inconveniencia ora haci uzo di mashin cu ta acepta placa efectivo pasobra nan ta traha pa acepta moneda rondo so. 
[[File:Aruba-100florin-voor.jpg|thumb|150px|Briyechi di 100 florin di e serie di 2019, cu imagen di [[yuana|yuwana]] (''Iguana iguana'')]]
Na Aruba e [[dollar americano]] ta acepta casi tur caminda. E florin cu e dollar ta mara na otro abase di un tarifa oficial fiho di AWG 1,79 pa cada US$ 1,00.<ref>[http://www.cbaruba.org/cba/getPage.do?page=ABOUT_US_HISTORY A Brief History of Central Bank Aruba] ''Centrale Bank van Aruba'' Recupera 31 October 2017</ref> Cu e resto di monedanan stranhero, incluyendo e [[euro]], e florin tin un tarifa dinamico riba marshe di divisa stranhero. E balor interno y externo di florin ta maneha pa e [[Banco Central di Aruba]] (CBA). Támbe, e banco ta dirigi e polisa monitario, supervisa e sistema financiero nacional y tin derecho pa traha moneda y imprimi nota di florin. E maneho di e reservanan di oro y divisa ta ser ehecuta pa Banco Central di Aruba.<ref>[http://www.cbaruba.org/cba/getPage.do?page=ABOUT_US_MAIN_FUNCTIONS Main Functions and Activities] ''Centrale Bank van Aruba'' Recupera 31 October 2017</ref> 

Na aña 2019 e Banco Central di Aruba a saca un serie nobo di briyechi pa e florin asina reemplasando e serie bieu cu tabata den circulacion. Apesar di ricibi un rediseño completo cu ta inclui varios caracteristicanan estetico representando Aruba su cultura, flora y fauna, támbe a introduci caracteristicanan pa seguridad di nivel superior incluyendo printmento cu relief halto, ink cu ta cambia di color y un strepi movibel micro optico di miniatura cu ta hasi uso di tecnologia patenta. E diseño nobo di e briyechi di 100 florin a gana International Bank Note Society su premio di “Banknote of the Year Award”  pa aña 2019.

== Gobierno y Politica ==
{{See also|Mira articulo principal: [[Politica di Aruba]], [[Historia di Status Aparte]]}}
[[File:Parlamento di Aruba.jpg|thumb|Oficina di Gobierno bieuw (dilanti) y nobo '<nowiki/>''Cocolishi''' (patras)|left]]
[[File:Goveurner van Aruba.jpg|thumb|Oficina di Gobernador|left]]
Aruba ta un pais autonomo den e [[monarchia constitucional]] di e [[Reino Hulandes]]. For di un bista di ley estatal Aruba ta un [[democracia parlamentario]], cu e [[Promé minister|Prome Ministro]] como hefe di e gobierno nacional. E Prome Ministro tin un gabinete di ministro consistiendo di ocho ministro nombra pa [[Parlamento di Aruba]]. E parlamento tin 21 miembro cu ta ser eligi directamente door di e pueblo pa sinta un termino di 4 aña. E [[Gobernador di Aruba]], kende ta representa [[Rei Willem-Alexander|Rey Willem Alexander]] na Aruba, ta ser nombra door di e monarco pa un termino di 6 aña.

E poder ehecutivo ta wordo eherce pa e gobierno. E poder legislativo ta sinta den e gobierno y e parlamento. E poder hudicial ta independiente di e poder ehecutivo y e legislativo. Aruba tin un autonomia den mayoria asunto nacional cu excepcion di defensa, relacion stranhero, y Corte Supremo. E constitucion di Aruba, [[Status aparte di Aruba|Status Aparte]], a keda promulga riba 1 di januari 1986.

Eleccionnan ta tuma lugar cada cuatro año. E siguente lo tuma lugar na aña 2021.

=== Independencia y Reino Hulandes===
Despues di Status Aparte na comienso di añanan 90, e movimento pa completa e proceso di independencia a wordo laga pa otro ocasion na peticion di Aruba su Prome Minister na e momento, [[Nelson Oduber]].<ref>“[https://diario.aw/2020/03/12-di-maart-1983-a-entrega-aruba-un-herencia-sagrado/ A entrega Aruba un herencia sagrado]”. ''Diario.'' Publica 12 maart 2020. Recupera 20 februari 2021</ref><ref>“[https://www.latimes.com/archives/la-xpm-1991-08-04-mn-198-story.html Prosperous Isle of Aruba Puts Independence on Hold,...]” ''Los Angeles Times.'' Publica 4 augustus 1991. Recupera 21 februari 2021</ref> E ultimo parti di e proceso pa Aruba logra su independencia for di Reino Hulandes riba 1 di januari 1996, cu un base den e [[Referendum di 1977]] y e [[Acuerdo di 1983]], a wordo rescindi den aña 1991. Sí, e proceso tabata un condicion di un mandato oficial pa e pueblo entre 1947 y 1977.

*Cuminsando 1 di januari 1986, e Reino Hulandes tabata consisti di tres pais: Hulanda, [[Antias Hulandes]] y Aruba.
*Desde 10 di october 2010, Reino Hulandes ta contene cuatro pais: Hulanda (inlc. [[Boneiru]], [[Saba]], [[Sint Eustatius]]), Aruba, [[Kòrsou|Corsou]] y [[Sint Maarten]].

===Relacion internacional===
Aruba ta participa den varios organisacion internacional, esta [[Caricom]] (observado), [[ECLAC]] (asocia), [[Interpol]], [[IOC]], [[UNESCO]] (asocia), [[Parlatino]], [[WCL]](World Confederation of Labour), [[WTO]] (asocia) y [[Caribbean Tourism Organisation]].

==Demografia==
Desde añanan 20 di siglo 20 Aruba ta ricibi immigracion di varios otro pais di Caribe y Sur America cu a bin labora riba e isla. Censo 2010 ta mustra cu tabatin 92 diferente nacionalidad bibando den e pais na e momento ey.  Den un boletin di CBS publica na september 2020, ta estima e populacion di Aruba na fin di aña 2019 na 112,190 habitante. Pa añanan 2018 y 2017 e estimacion ki ta 111,849 y 111,083 respectivamente. Durante aña 2019 tabatin un cantidad di 1092 nacemento y 665 fayecimento. E cantidad di immigrante den aña 2019 tabata 2793 persona y 2896 persona a emigra for di Aruba.

Segun censo di 2010 e poblacion ta consisti di 101,484 hende, esaki ta un composicion di e cinco idiomanan mas papia na cas<ref name=":1">[http://cbs.aw/wp/wp-content/uploads/2012/07/Fifth-Population-and-Housing-Census-Aruba.pdf Censo 2010](PDF) ''Central Bureau Statistiek Aruba''. Pagina 20, e prome grafiek. Recupera 2 november 2017 </ref>:

* [[Papiamento na Aruba|Papiamento]]: 69,354 hende
* [[Spaño]]: 13,710 hende
* [[Ingles]]: 7,129 hende
* [[Hulandes]]: 6,110 hende
* [[Chines mandarin|Chines]]: 1,456 hende

=== Cuidad y bario ===
{{See also|Mira tambe: [[Lista di luga na Aruba]]}}
E isla no tin ciudad grandi. E areanan mas habita na Aruba ta Oranjestad y San Nicolaas. Pa amplia administracion y facilita e proceso di censo, e isla ta parti den ocho distrito sin poder ehecutivo:

*[[Noord]]/ [[Tanki Leendert]]
*[[Oranjestad (Aruba)|Oranjestad]] West y Oost
*[[Paradera]]
*[[Santa Cruz]]
*[[Savaneta]]
*[[San Nicolas]] Noord y Zuid

== Enseñansa ==
{{See also|Mira articulo principal: [[Enseñansa na Aruba]]}}
E sistema escolar di Aruba ta deriva di esun di Hulanda y ta financia en gran parti pa gobierno di Aruba.<ref name="nuffic">[https://prd-nieuw.nuffic.nl/sites/default/files/2020-08/education-system-aruba.pdf Education system Aruba], Nuffic (januari 2015)</ref> 
Pa ley enseñansa ta obligatorio pa muchanan entre 4 pa 16 aña. Enseñansa ta wordo duna na scolnan publico i scolnan seculario (predominantemente catolico). E idioma di instruccion ta [[Hulandes]] y desde 2009 tin un proyecto piloto di Scol Arubano Multilingual (SAM). E meta di SAM ta pa den e prome seis klasnan di enseñansa primario [[Papiamento]] sirbi como idioma di instruccion y despues den enseñansa secundario esaki ta bira un di e idiomanan cu ta materia obligatorio.<ref name="nuffic"/> Aruba tambe conoce scolnan priva no-subsidia, manera International School of Aruba (enseñansa na Ingles) y De Schakel (enseñansa na Hulandes).<ref>{{cite web|url=https://3dprint.com/107833/aruba-e-nable-3d-print-hands/|title=Hands for Ziti: Teacher & Students from International School of Aruba Team Up to 3D Print e-NABLE Prosthetics {{!}} 3DPrint.com {{!}} The Voice of 3D Printing / Additive Manufacturing|website=3dprint.com|language=en-US|access-date=2018-09-15}}</ref><ref>{{cite web|url=https://www.tilburgers.nl/tag/schakel-college-in-tilburg/|title=Schakel College in Tilburg • Tilburgers.nl - Nieuws uit Tilburg|website=Tilburgers.nl - Nieuws uit Tilburg|language=nl-NL|access-date=2018-09-15}}</ref> E aña escolar ta core di augustus te cu juni. 

== Cultura ==
{{See also|Mira articulo principal: [[Cultura di Aruba]]}}
=== Idioma ===
Papiamento ta e idioma local di Aruba. Un mayoria di e poblacion ta papia Papiamento. Ta wordo specula hopi tocante e origin di Papiamento. E [[ortografia di Papiamento]] na Aruba tin diferencia cu e [[ortografia di papiamentu|ortografia di Papiamentu]] uza na Corsou y Boneiro. 

Na aña 1976 Gobierno di Aruba a aproba e ortografia di Aruba, cu a drenta na vigor na aña 1977. Na aña 1992 Minister di Bienestar General a nombra un comision cu e meta pa reformula, elabora y amplia e ortografia oficial. Na final di aña 2006 y durante 2007 [[Departamento di Enseñansa]] a bolbe inventarisa tur comentario y recomendacion di diferente instancia den comunidad. Despues cu a analisa y adapta e ortografia amplia a presenta na [[Minister di Enseñansa]] "Ortografia di Papiamento- version juni 2007" cu e peticion pa inicia e proceso di legislacion. Na juli 2007 Parlamento a expresa su sentimento positivo pa cuminsa uza e ortografia aki en espera di su legislacion.

=== Architectura ===
[[File:Decorated Aruban cunucuhouse (Sabana Basora 7) 3.jpg|thumb|Cas di cunucu floria na Sabana Basora]]
Desde colonisacion door di Hulanda te comienso di siglo 20 e architectura den e areanan mas habita na Aruba a tuma influencia di e estilo colonial hulandes y tambe un tiki spaño atrabes di e misionarionan catolico presente riba Aruba cu tabata estableci Venezuela. Despues di yegada di industria petrolero y sector turistico den siglo 20 e estilo architectural di e isla a tuma influencia mas mericano y internacional.  Awendia ainda por observa elementonan di e estilo [[Art Deco]] den various edificio na San Nicolas.

Tambe tin mas edificio rond di e isla cu ta presenta un ehempel di un estilo local den e architectura. E [[Cas di Torto|cas di torto]] ta un residencia basico traha di material natural y organico haña den vecindario di e construccion. E [[cas di cunucu]] tin un forma visual similar cu un cas di torto, pero ta traha di piedra cu murayanan di exterior gepleister. Un [[cas di commerciante]] ta un edifico di minimo dos piso cu e piso abou siendo un espacio pa hasi negoshi y e piso ariba un especio residencial, caminda e exterior di e parti residencial tin elementonan di cas di cunucu.

E arte di ornamentacion di cas di cunucu, ''Floriament’i cas,'' ta uno no mas practica. Un cas di cunucu cu ornamentacion ta wordo yama cas floria of cas decora. 

=== Deporte y recreacion ===
Na Aruba e deportenan mas conoci y practica ta [[Beisbòl|beisbol]] y [[futbol]]. Otro deportenan popular ta artenan marcial, [[landamento]], [[tennis]], [[Volleyball|volleybol]], [[atletiek]], [[windsurf]], [[kitesurf]], [[beach tennis]], [[basketbol]] y [[sofbol]]. E stadion mas grandi di Aruba ta [[Stadion Guillermo Prospero Trinidad]]. Asina tin hopi mas veld di beisbol y futbol rond di henter e isla. Na [[Savaneta]] tin e unico piscina olympico di e isla, [[Piscina Olympico Roly Bisslick]]. Durante henter e aña tambe tin varios caminata organisa ta tuma lugar. Un otro deporte cu ta ser practica riba e isla ta [[ciclismo]]. E wega di [[domino]] tambe ta un pasa tempo na Aruba.

=== Carnaval ===
[[File:Arubaans carnavalgroep 2019.jpg|thumb|260x260px|right|Parada di San Nicolas 2019 celebrando 65 aña di Carnaval]]
Celebracion di Carnaval ta uno importante den e cultura Arubiano. E celebracion aki a cuminsa rond di aña 1950 influencia pa e habitantenan nobo procedente di [[Venezuela]], [[Saint Vincent]], [[Trinidad i Tobago|Trinidad]], [[Barbados]], [[Sint Maarten]] y [[Anguilla]] cu a bin traha pa e refineria di [[Lago Oil & Transport Company|Lago]]. Oficialmente e temporada di carnaval ta cuminsa den luna di november caba, pero e actividadnan carnalesco mes ta cuminsa algun siman despues di Aña Nobo te cu un dia prome cu [[Diaranson Shinishi]]. Durante e temporada tin varios actividad manera [[eleccion di Reina]] y di [[Prins y Pancho]], festivalnan di [[calypso]], [[tumba]] y [[roadmarch]]. Tin paradanan ta tuma lugar den e distritonan di Noord, Oranjestad y San Nicolas. E temporada ta culmina cu e [[Parada Grandi]] riba e ultimo diadomingo y [[Kimamento di Momo]] riba e bisbo di Diaranson Shinishi.

=== Media ===
Aruba tin varios corant, di papel y digital cu ta publica na Papiamento, e.o.: [[Awe Mainta]], [[Bon Dia]], [[Diario]], [[Solo di Pueblo]], [[24ora]], [[NoticiaCla]]. Tambe tin dos corant cu ta publica na [[Ingles]]. [[Amigoe]] ta un corant na [[Hulandes]]. Aruba tin tambe diesocho emisora di radio (2 AM y 16 FM) y tin tres stacion di television local: [[Telearuba|Tele Aruba]], [[Aruba Broadcasting Company]] y [[Canal Bintidos]].

==Mira tambe==

* [[Contorno di Aruba|Contorno di topico Aruba]]
* [[Articulonan relata cu Aruba]]{{Appendix}}

== Bibliografía ==

== Enlacenan externo ==

* [https://www.gobierno.aw/ Gobierno di Aruba], website
*[https://www.gobiernodireino.nl/ Gobierno di Reino], website 
* [https://cbs.aw/wp/ Central Bureau Statistiek Aruba], website
*[https://archive.org/details/bibliotecanacionalaruba/?sort=date Coleccion Digital Departamento Arubiana-Caribiana (BNA)], website The Internet Archive
* [https://www.aruba.com/us/organization/aruba-tourism-authority Autoridad di Turismo Aruba], website
* [https://www.cia.gov/the-world-factbook/countries/aruba/ Aruba], website The World Fact Book
{{Commonscat}}


[[Category:Aruba|!]]
[[Category:Reino Hulandes]]
__FORCETOC__
__NOEDITSECTION__
__INDEX__
__NONEWSECTIONLINK__
[[Category:Laman Karibe]]
