{{Variante|c}}
{{Infobox person}}
'''George John Lionel Maduro'''  (n. 15 di yűli [[1916]] na [[Willemstad]] - f. 8 di febrüari [[1945]] na kampamentu di konsentrashon Dachau) tabata un studiante di lei di [[Kòrsou]] ku a sirbi ku distinshon komo ofisial militar den e bataya di Hulanda. Despues di e kapitulashon el a uni na e resistensia. Maduro ta wòrdu konsidera, banda di [[Boy Ecury]], komo un di e figuranan di resistensia [[Antias Hulandes|antiano]] mas importante den [[Di Dos Guera Mundial|Guera Mundial II]].<ref>{{citeer web|url=http://historiek.net/george-maduro-1916-1945/5633/#.VCkQUmd_u90|titel=George Maduro (1916-1945) – Antilliaans-Joodse verzetsheld|werk=Historiek|datum=2020-05-14|bezochtdatum=2022-05-04}}</ref>

== Biografia ==
George Maduro ta nase na Willemstad, [[kapital]] di kolonia [[Kòrsou i Dependensianan]] ([[hulandes]]: ''Curacao en Onderhorigheden''). E tabata e úniko yu di Joshua i Rebecca Maduro, di desendensia [[Hudaismo|hudiu]]-sefardí.<ref name="Jood">{{citeer web|url=http://www.joodserfgoeddenhaag.nl/george-maduro-1916-1945-en-madurodam/|auteur=Corien Glaudemans|titel=''George Maduro (1916-1945) en Madurodam''|uitgever=Stg. Joods Erfgoed|datum=2015-10-26|bezochtdatum=2022-05-04}}</ref>  

Maduro, studiante di lei na [[Universidat di Leiden]], tabatin bintitres aña na momento ku [[Di Dos Guera Mundial|Guera Mundial II]] a estayá na [[Oropa]]. Pa medio di dekreto real di 21 di november 1939 e ta wòrdu inkorporá den kabaleria hulandes komo teniente-reservista klase II. Durante e invashon aleman di Hulanda na 1940 e tabata stashoná na [[Den Haag]] i tabata bou di su mando ku a konkista "Villa Leeuwenbergh" den serkania di Leidschendam i a kapturá e parakaidistanan aleman.<ref name="Jood"/> Ora e ehérsito hulandes a kapitulá, Maduro a wòrdu será komo prisonero di guera. Despues di rekuperá su libertat brevemente, e ta wòrdu kapturá di nobo i hiba na e prison Oranjehotel na [[Scheveningen]]. Ora ta lague bai mei aña despues, e invasor aleman tabata eksigí pa tur hudiu bisti un streya di David. Maduro a nenga i a uni su mes na e resistensia hulandes. 

Na september 1943 el a sali ku Oncko Wttewaall van Stoetwegen pa [[Bélgika]] pa djei sigui biaha pa Spaña. Na kaminda nan ta wòrdu traishoná i e ta wòrdu gara di nobo, e biaha aki dor di [[Gestapo]]. Den prison di Saarbrüchen e ta hasi dos intento pa skapa ku Oncko. Ambos intento ta frakasá i e ta keda trasladá pa kampamentu di konsentrashon Dachau. Net prome ku e soldatnan merikano a liberá e kampamentu, Maduro ta fayesé di [[tífùs]] na e edat di 28 aña. Ta asumi ku e ta derá na e sementerio di e kampamentu.

== Kondekorashon i honor ==
* {{NLD}} - Kabayero ("ridder") den Orden Militar di Guillermo, e úniko hulandes karibense pa risibí esaki (1955).
* {{NLD}} - Krus Konmemorativo di Resistensia (''Verzetsherdenkingskruis'') otorgá despues di [[Di Dos Guera Mundial|Guera Mundial II]].
* [[Madurodam]], e siudat miniatura na [[Den Haag]], ta karga su nomber i a wòrdu realisá pa su mayornan komo monumento pa George. 
* Na 2018 [[Amsterdam]] a duna un brug su nomber: George Madurobrug.

{{Appendix}}

{{DEFAULTSORT:Maduro, George}}
[[Category:Hende]]
[[Category:Kòrsou]]
