[[File:Flag of UNESCO.svg|thumb|Bandera di UNESCO]]
E '''United Nations Educational, Scientific and Cultural Organization''' (UNESCO) ta un agensia spesialisá di e [[Nashonan Uni|Nashonnan Uni]] establesé na [[16 di november]] [[1945]]. E t'ei pa kontribui na pas i seguridat i promové kolaborashon internashonal via [[edukashon]], [[siencia]], i [[kultura]] pa fortalesé rèspèt universal pa hustisia, e aplikashon di lei, i derecho humano huntu ku libertatnan fundamental proklamá den e statuto di Nashonnan Uní. E ta e susesor di e "International Commission on Intellectual Cooperation" di Liga di Nashonnan.

== Miembresia asosiá ==
Tur seis isla di [[Antias Hulandes]] ta obtene e status di miembro asosiá di UNESCO na 1983 i ta institui un komishon nashonal ku sede na Kòrsou.<ref>[https://antilliaansdagblad.com/nieuws-menu/24572-lof-voor-frank-elstak-voor-unesco-willemstad  Lof voor Frank Elstak voor UNESCO Willemstad], Antilliaans Dagblad (27 oktober 2021). Rekuperá 28 oktober 2021</ref> Despues ku [[Aruba]] a separa foi di [[Antias Hulandes]] e ta djoin UNESCO komo miembro asosiá na oktober 1987.<ref>[https://en.unesco.org/system/files/countries/abw_facts_and_figures.pdf UNESCO and Aruba: Key facts and figures], UNESCO. Rekuperá 28 oktober 2021.</ref> Despues di e [[Disolucion di Antia Hulandes|disolushon di Antia]] paisnan [[Kòrsou]] i [[Sint Maarten]] ta bira miembro asosiá dia 25 di oktober 2011.<ref>[https://en.unesco.org/countries/curacao/information  Curacao], UNESCO</ref><ref>[https://en.unesco.org/countries/sint-maarten  Sint Maarten], UNESCO</ref> Kada isla tin un komishon nashonal di UNESCO instalá ku ta resorta bou di Ministerio di Enseñansa di e respektivo teritorio.
Pa loke ta trata e temanan di UNESCO e islanan [[Boneiru]], [[Sint Eustatius]] i [[Saba]] ta kai komo entidatnan publiko di [[Hulanda]] bou di e komishon nashonal [[Hulanda|hulandes]].

== Herensia Mundial ==
Un aktividat konosi di UNESCO ta su programa di herensia mundial. Desde 1972 UNESCO ta stimula e preservashon di herensia mundial ([[ingles]]: ''World Heritage'', [[hulandes]]: ''Werelderfgoed'') dor di laga e komishon di herensia mundial kompila un [[lista di herensia mundial]]. E lista aki ta enserá biennan imóbil ku ta poseé balor eksepshonal i universal pa naturalesa i kultura. Aktualmente tin 1031 monumento riba e lista di herensia material di UNESCO, di kual 48 ta wordu konsidera menasá.<ref>[http://whc.unesco.org/en/list//en/news/1049/en/list ''World Heritage List'' op unesco.org]. Rekuperá 28 oktober 2021.</ref>

Di Karibe hulandes ta aparese riba e lista aki e zona historiko di [[Willemstad]], su sentro i puerto. Otro obhetonan nominá pa subi e lista ta e [[Parke Marino di Boneiru]] i e sistema di plantashi den parti west di Kòrsou, konosi komo [[Bandabou]].

<gallery widths="200" heights="200">
Handelskade Willemstad.jpg|Bista riba Handelskade i [[Bahia di Santa Ana]] na [[Willemstad]]
Lactophrys polygonia.jpg|Naturalesa den Parke Marino di Boneiru
Plantagehuisje Ascersion.JPG|Lanthùis na plantashi Ascension
</gallery>


{{Appendix}}

[[Category:Kultura]]
