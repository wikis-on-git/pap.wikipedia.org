[[File:Countries with English as Official Language.png|thumb|300px|Mapa di e paisnan cu ingles komo idioma ofisial]]
[[File:Official languages map.png|thumb|430px|Mapa di e idiomanan ofisial segun pais]]
'''Idioma ofisial''' òf '''idioma oficial''' ([[Ortografia di Papiamento|Aruba]]) ta un lenga ku ta  spesifiká komo tal den e konstitushon òf leinan di un pais, estado òf organisashon.

E idioma ofisial mas komun ta [[ingles]], ku ta ofisialmente rekonosí na sinkuentiun (51) pais. Otro idiomanan ku ta ampliamente rekonosí ta [[árabe]], [[Frances|franses]], [[spaño]] i [[português]]. [[Papiamentu]] ta rekonosí komo idioma ofisial na [[Aruba]], [[Kòrsou]] i [[Boneiru]] banda di [[hulandes]], ku ta e idioma ofisial komun dentro di [[Reino Hulandes]]. Pafo di Reino hulandes e ta idioma ofisial na [[Bélgika]] i [[Sürnam]]. 

== Pais òf estado ==
Uzo di idioma ofisial ta obligatorio pa tur servisio ofisial di e estado (atministrashon i organonan di gobiernu, kortenan di hustisia, registronan publiko, dokumento atministrativo etc.), i tambe pa tur fasilidat privá ku ta dirigi riba publiko en general.

===Variantenan ===
Mitar di e paisnan di mundo, esta 178 pais, tin un idioma ofisial. Algun ta rekonosé un solo lenga ofisial, manera [[Fransia]] i [[Alemania]]. Otronan ta rekonosé mas ku un idioma ofisial, manera [[Haiti]], [[Finlandia]], [[Suisa]], [[Canada]], [[Luxembourg]], [[Bélgika]] i [[Afganistan]]. Na diferente pais tin un lenga ofisial na nivel nashonal, pues pa e pais, banda di otro idioma(nan) ofisial ku ta na nivel regional. Ehempel di esaki ta [[Italia]], [[Filipinas]], [[Spaña]], [[Hulanda]] i [[Irak]]. Finalmente algun pais tin un (òf mas) idioma ofisial den praktika (de facto), pero esaki(nan) no ta previsto den nan konstitushon. Esaki ta e kaso na [[Mexico]], [[Australia]], [[Belize]], [[Chile]], [[Etiopia]], [[Eritrea]], [[Gambia]], [[Guinea-Bissau]], [[Tanzania]], [[Mauritania]], [[Suesia]], [[Reino Uni]] i e [[Siudad Vatikano|estado di Vatikano]].

== Paisnan spesifiko ==
=== Aruba ===
Desde 2003 [[Papiamento na Aruba|Papiamentu]] ta idioma ofisial na Aruba banda di hulandes, ku ta utilisá mas tantu den gobiernu, enseñansa i hurisprudensia. [[File:Brussels_signs.jpg|thumb|Borchi bilingwe na [[Brusela]]]]

=== Bélgika ===
E idiomanan ofisial di [[Bélgika]] ta franses, hulandes i [[alemán|aleman]], komo e pais tin tres komunidat lingwístiko. [[Vlaanderen]] ta un teritorio di habla hulandes. [[Wallonie|Walonia]] ta un region ku ta ofisialmente bilingwe: franses i aleman.

=== Haïti ===
Haiti tin dos idioma ofisial. [[Idioma Krioyo Haitiano|Haitiano]] (''kreyòl ayisyen''), un idioma krioyo basá riba e franses leksikal, a keda rekonosí den artikulo 213 di konstitushon di Republika di Haiti na 1987. Kasi tur haitiano ta papia ''haitiano krioyo'' komo nan prome lenga; un minoria ta papia franses komo di dos lenga. Franses a keda e idioma atministrativo desde e lei di independensia di Republika di Haiti na 1804.

=== Kòrsou ===
Kòrsou tin tres idioma ofisial: papiamentu, hulandes i ingles. Esaki ta basá riba e "ordenansa idiomanan ofisial" di 2007 di [[Antias Hulandes]] ku Kòrsou a adoptá ora ela bira un pais outónomo na 2010.<ref>[https://lokaleregelgeving.overheid.nl/CVDR144328  Landsverordening officiële talen], 28  mart 2007</ref> E ta stipula pa gobièrnu komuniká den maske ta un dje idiomanan ofisial ora ta trata di komunikashon en general. Den praktika [[gobièrnu di Kòrsou]] ta hasi kasi tur komunikashon den kuater idioma, inkluyendo [[spaño]] ku tambe ta wordu basta papiá. Komo idioma di instrukshon den enseñansa por usa tur tres idioma ofisial. Papiamentu ta idioma mas papiá.

=== Hulanda ===
Hulandes ta e idioma ofisial di Hulanda. Na nivel regional [[fries]] ta e di dos lenga ofisial na provinsia di [[Friesland]]. Na "Caribisch Nederland", konsistiendo di e islanan Boneiru, Saba i Sint Eustatius, papiamentu i ingles tambe ta e idioma ofisial banda di hulandes. Papiamentu ta e lenga mas papiá na Boneiru i ingles na Saba i Sint Eustatius. Tur tres idioma por wordu usá den kontakto ku gobiernu, den enseñansa i atministrashon hurídiko.<ref>{{nl}}[https://www.rijksoverheid.nl/onderwerpen/erkende-talen/vraag-en-antwoord/erkende-talen-nederland  Welke erkende talen heeft Nederland?], Ministerie van Binnenlandse Zaken en Koninkrijksrelaties</ref> Hulanda a rekonosé tambe komo idioma regional e dialektonan [[limburgues]], nedersakso, yiddis i sinti-roma.

=== Merka ===
[[File:US Official Language Map.svg|thumb|250px|Mapa di Merka segun idioma: kora = ingles solamente; blou = no tin idioma ofisial i biña = banda di ingles tin un of mas lenga rekonosi]]
Riba nivel federal di [[Estadonan Uni di Merka]] nunka un idioma ofisial a wordu aseptá. Sinembargo ingles ta indiká komo idioma ofisial den 32 di e 50 estado i den e sinku teritorio merikano.<ref>{{en}} [http://usenglish.org/u-s-english-efforts-lead-west-virginia-to-become-32nd-state-to-recognize-english-as-official-language  U.S. English Efforts Lead West Virginia to Become 32nd State to Recognize English as Official Language], 2016</ref> Aparte di dje estado di Hawaï a elegi un di dos idioma ofisial (''awayen''), estado di [[Alaska]] a rekonose un 20 idioma indigeno i diferente teritorio merikano a adoptá un di dos idioma ofisial (spaño na [[Puerto Rico]], chamorro na [[Guam]] i [[samoano]] na Samoa merikano). Apesar di e presensia di komunidatnan di habla franses i spaño na Merka ningun di e sinkuenta estado a akseptá e idiomanan aki komo di un dos idioma ofisial.

== Organisashonnan internashonal ==
Algun organisashon internashonal tin idioma ofisial i/òf idioma di trabou.

=== Nashonnan Uni ===  
[[Nashonan Uni|Nashonnan Uni]] ta empleá seis (6) idioma ofisial ([[árabe]], [[ingles]], [[Spaño]], [[Frances|franses]], [[mandarino]], [[ruso]]) i ta tradusi tur prosedura i debate den e seis idioma ofisial aki.

=== Union Oropeo === 
Den kaso di Union Oropeo no tin un preferensia pa un idioma di kualkier estado-miembro. E organisashon ta rekonosé 24 idioma ofisial, representando tur idioma ofisial di e estadonan-miembro, eksepto e idioma [[Luxemburges|luksemburgues]] i [[turko]]. Den e 24 idiomanan aki tur akto legislativo ta wordu tradusi.

{{Appendix|refs|2=
* {{Tradukshon for di otro Wikipedia|idioma=fr|oldid =185662308|titulo=Langue officielle}}
{{References}}
}}

[[Category:Idioma]]
