{{Variante|c}}
'''Rignald Silvestre Recordino''' (31 desèmber 1950), mihor konosi komo '''Doble-R''' ta un kompositor, musiko i areglista di [[Kòrsou]]. Su mérito mas grandi ta ku e tabata skirbi kantikanan na [[Papiamentu]]. E ta toka piano, [[wiri]], [[chapi]] i [[kueru]]. Doble-R ta un artista musikal di fama na Kòrsou i otro islanan karibense.

== Kompositor ==
Desde añanan 1970 Doble-R tabata saka singles i disko i tin riba su nomber mas ku 700 komposishon. Un di nan mihor kantikanan ku a dal hopi duru ta ''Salomon''. Aki nan ta kanta un historia di [[beibel]] kaminda [[Rei Salomon]] ta descerni ku su sabiduria ken ta e muhé berdadero i ken ta e muhé falsu. Dos muhé tabata pleita pa un yu i un di nan ta e berdadero mama i e otro ta pretende. Na Aruba probablemente e hit di mas grandi di Doble R tabata ''Kontentu di mira bo''.

== Agrupashon ==
Recordino tabata dirigi e agrupashon musikal Doble R Super Special Star (Doble-R SSS) ku den boka di pueblo Antiano di [[islanan ABC]] tambe tabata wordu referi komo Doble-R of Doble. Mei mei di dekada 70 y den dekada 80 di siglo 20 Doble-R tabata probablemente e agrupashon di mas popular na Kòrsou. Tambe Doble-R SSS tabata inmensamente popular na [[Aruba]] y [[Boneiru]]. Doble-R ta toka tanto ritmonan tipiko, manera [[tumba]], [[salsa antiyano]] y [[seu|seú]] komo tambe otro ritmonan karibeño manera [[son montuno]]. Doble-R SSS a nase despues ku e agrupashon [[Super Special Combo]] a split for di otro mei mei di añanan 1970. E otro banda ku a nase di Super Special Combo ta [[Super Dynamic]], kual sigur den e prome añanan tabata den un lucha konstante ku Doble-R pa ken tin mas popularidat. 
 
== Honor ==
Rignald Recordino a wordu kondecorá "ridder" den [[Orde van Oranje-Nassau]] i na 1987 a gana e [[Premio Cola Debrot]]. Na 2014 a duna un parti di Santa Rosaweg e nomber Kaminda Rignald Recordino.  <ref>[https://antilliaansdagblad.com/nieuws-menu/10139-doble-r-krijgt-straatnaam  Doble R. krijgt straatnaam], Antilliaans Dagblad</ref>

== Diskografia ==
<div style="-moz-column-count:2; -webkit-column-count:2; column-count:2;">
* ''La vida kontinua''
* ''Margot''
* ''Lo bo korda riba mi''
* ''Pe ultimo biaha''
* ''Tula, warda''
* ''Un pueblo mansu''
* ''Zelena''
* ''E mundu ta lora''
* ''Ta muhé ta manda mundu''
* ''Ban poko poko''
* ''Wega di amigu''
* ''Zullen we maar weer (een potje dansen)'' (1982)
* ''Diasabra''
* ''Ban planta pas''
* ''E ultimo romantiko''
* ''Ora baka tin lechi''
* ''Djis un karinjo''
* ''Kada un ta un''
* ''Hanchu habri''
* ''Korda bo so''
* ''Santa Maria''
* ''Sera konosi''
* ''Testimonio di un choller''
* ''Yvonne''
* ''Ritmo kaprichoso''
* ''Ra ra ra ta kon por ta''
</div>

{{Appendix}}

[[Category:Músika]]
[[Category:Hendenan]]
[[Category:Ganador premio Cola Debrot]]
[[Category:Pseudónimo]]
