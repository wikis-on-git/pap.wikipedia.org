'''Doble R S.S.S''' ta para pa Doble R Super Special Star. Den boka di pueblo Antiano di [[islanan ABC]] ta bisa Doble R of Doble.

Doble R ta un agrupashon musikal di [[Kòrsou]] dirigi pa [[Rignald Recordino]]. Mei mei di dekada 70 y den dekada 80 di siglo pasa Doble R tabata probablemente e agrupashon di mas popular na Kòrsou. Tambe Doble R tabata inmensamente popular na [[Aruba]] y [[Boneiru]]. Doble R ta toka tanto ritmonan tipiko, manera [[tumba]], [[salsa antiyano]] y [[seu|seú]] komo tambe otro ritmonan karibeño manera [[son montuno]]. Doble R a nase despues ku e agrupashon [[Super Special Combo]] a split for di otro mei mei di añanan 70 di siglo pasa. E otro banda ku a nase di Super Special Combo ta [[Super Dynamic]] ku sigur den e prome añanan tabata den un lucha konstante ku Doble R pa ken tin mas popularidat.  

Un di nan mihor kantikanan ku a dal hopi duru ta ''Salomon''. Aki nan ta kanta un historia di [[beibel]] kaminda [[Rei Salomon]] ta descerni ku su sabiduria ken ta e muhé berdadero i ken ta e muhé falsu. Dos muhé tabata pleita pa un yu i un di nan ta e berdadero mama i e otro ta pretende. Na Aruba probablemente e hit di mas grandi di Doble R tabata ''Kontentu di mira bo''.

== Kantikanan i komposishon hit ==
* La vida kontinua
* Margot
* Lo bo korda riba mi
* Pe ultimo biaha
* Tula, warda
* Un pueblo mansu
* Zelena
* E mundu ta lora
* Ta muhé ta manda mundu
* Ban poko poko
* Wega di amigu
* Zullen we maar weer (een potje dansen) (1982)
* Diasabra
* Ban planta pas
* E ultimo romantiko
* Ora baka tin lechi
* Djis un karinjo
* Kada un ta un
* Hanchu habri
* Korda bo so
* Santa Maria
* Sera konosi
* Testimonio di un choller
* Yvonne
* Ritmo kaprichoso
* Ra ra ra ta kon por ta

[[Category:Músika]]
