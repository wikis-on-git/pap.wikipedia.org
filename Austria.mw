[[File:Flag of Austria.png|thumb|Bandera di Oustria]]
'''Oustria''' ([[Alemán]]: ''Österreich''), ofisialmente '''Republika di Oustria''', ta un [[republika federal]] i un [[país sin frontera maritimo]] ku tin 8.5 mion habitante i ta keda den [[Oropa Sentral]]. Na frontera parti nort ta keda [[Hongaria]] i [[Czechia]], na parti ost [[Hongaria]] i [[Slovakia]], na parti sur [[Slovenia]] i [[Italia]] i na parti west [[Suesia]] i [[Lichtenstein]]. E teritoria ta kubri 83.879 meter kuadrat i e país tin un klimat alpino. E tereno di Oustria ta montañoso, kedando den [[Alpen]]; solamente 32% di e país ta keda bou di 500 meter (1.640 pia), i e punro di mas haltu ta 3.798 meter (12.461 pia). Gran parti di e populashon ta papia e dialekto lokal [[Bavariano]] di [[Alemán]] komo idioma nativo i e [[Aleman Oustriano]] den su forma standart ta e [[idioma ofisial]] di e país. Otro idiomanan ofisial ta inklui [[Hongariano]], [[Burgenland Kroatiano]] i [[Sloveno]]. 

Origen di e Oustria moderno ta data bek for di tempu di e [[Dinastia Hasburgiano|dinastia Hasburgiano]] na momentu ku gran parti di e país tabata forma parti di e [[Imperio Romano Germánico Sagrado]]. For di komienso di e [[Reforma]], mayoria prinsesa Nort Germano, representando e autoridat di e Emperor, tabata uza [[Protestantismo]] komo un bandera di rebelion. Despues di e [[Guera di Trinta Aña]], e influensa di [[Reino di Suesia]] i e [[Reino Franses]], e desaroyo di e [[Reino Prusia]] i e invashonnan di [[Napoleon]] tur a redusi e mando di e Emperor den nort di Alemania. pero den Sur i den e area nan no Germano di e Emperio, e Emperor i e [[Katolisismo]] a mantene nan kontròl. Durante di siglo 17 i 18, Oustria a mantene su puesto komo un di e paísnan mas poderoso den [[Oropa]] anto komo kontesta riba e koronashon di [[Napoleon]] komo [[Emperor di Fransia]], e Imperio Oustriano a keda proklamá ofisialmente na aña 1804. Despues di e derota di Napoleon, Prusia a bira Oustria su kompetitor mayó pa e mando di [[Alemania]]. Oustria su derota na man di Prusia den e [[Bataya di Königgrätz]], durante di e Guera Austro-Prusiano di 1886, a habri kaminda pa Prusia afirma dominio riba sobrá di Alemania. Na aña 1867, e imperio a [[Kompromiso Austro-Hungario 1867|reforma]], kreando [[Oustria-Hongaria]]. Despues di e derota di Fransia na 1870 den e [[Guera Franco-Prusiano]], Oustria a keda afo for di ekskluí for di e dormashon di e Imperio Germano nobo, aunke ku den e dekadanan ku a sigui den su politika i den su politika eksterior, ela kana huntu ku esun di e Emperio bou di kontrol Prusiano. Durante di e [[Krisis di Juli]] 1914 despues di e asesinato di [[Franz Ferdinand di Oustria]], Alemania a guia Oustria den emiti e ultimatum pa [[Serbia]] kual a kulmina den e [[Promé Guera Mundial]].

Despues di e kaida di e Imperio Habsburg (Austro-Hongaria) na aña 1918 na fin di e Promé Guera Mundial, Oustria a adopta i uza e nòmber di e [[Republika Germano-Oustriano]] (''Deutschösterreich'', despues ''Österreich'') den un atempto pa forma union ku [[Alemania]], pero esaki tabata prohibi dor di e [[Tratado di Saint-Germain-en-Laye (1919)]]. E [[Promé Republika Oustriano]] a keda establesé na 1919. Despues di e [[Anschluss]] na 1938, Oustria a keda okupá i aneksá pa [[Nazi Alemania]]. Esaki a dura te na fin di e [[Segundo Guera Mundial]] na 1945, despues di kua Alemania a keda okupa pa e [[Alliadonan]] i Oustria su konstitushon demokratiko di anterior a keda re-establesé. Na 1955, den e [[Tratado di Estado Oustriado]]
a re-establesé Oustria komo un [[Estado soberano|estado soberano]], poniendo un fin na e okupashon. Den e mesun aña, e [[Parlamento Oustriano]] a krea e [[Deklarashon di Neutralidat]], kual a deklara ku e [[Segundo Republika Oustriano]] lo bira [[neutral]] permanente.

Awendia, Oustria ta un [[Demokrasia representativo|demokrasia representativo]] parlamentario ku ta konsistí di nuebe [[stat federal]]. E kapital i e suidat di mas grandi, ku un populashon di mas ku 1.7 mion, ta [[Vienna]]. Oustria ta un di e paísnan mas riku na mundu, ku un ku un PIB per kapita di $52.216 (2014). E país a desaroyá un nivel di bida haltu i den 2014 a ser klasifika na di 21 lugá pa su [[Human Development Index]]. Oustria ta un miembro di [[Nashonan Uni]] for di 1995, a bira miembro di [[Union Oropeano]] na 1995 i ta fundadó di [[OECD]]. Tambe Oustria a firma e [[Akuerdo di Schengen]] na 1995 i a adopta e moneda Oropeano, [[Euro]], na 1999.

[[Category:Oropa]]
[[Category:Paisnan]]
[[Category:Geografia]]
