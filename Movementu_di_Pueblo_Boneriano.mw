'''Movementu di Pueblo Boneriano''' (MPB) ta un [[partido politiko]] boneriano i desde 2015 e partido mas grandi na [[Boneiru]].  

[[Elvis Tjin Asjoe]] a funda MPB dia 15 di desember 2013. E partido tin un signatura sosial-cristian, mientras su vishon pa ku desaroyo ta liberal.<ref>[https://www.bonairestemt.nl/wp-content/uploads/MPB-Partijprogramma-2019.pdf  MPB Partijprogramma 2019]</ref> Lider di partido desde 2013 ta Elvis Tjin Asjoe. 

Durante e elekshon di [[Konseho Insular]] di dia 18 di mart 2015 MPB ta saka 3 asiento  i ku un margen minimo di voto mayoritario a bira mes momentu e partido mas grandi na Boneiru.<ref>[https://www.ad.nl/binnenland/verkiezingen-bonaire-leveren-geen-winnaars-op~a7b54c7d/  Verkiezingen Bonaire leveren geen winnaars op], Algemeen Dagblad, 19 maart 2015</ref><ref>Osepa, Belkis, [https://caribischnetwerk.ntr.nl/2015/03/19/nieuwe-partij-mpb-krijgt-mandaat-van-het-bonairiaanse-volk/ Nieuwe partij MPB krijgt mandaat van het Bonairiaanse volk], Ret Karibense, 19 maart 2015</ref> Sinembargo, e partido ta bay den oposishon komo e no por a yega na un akuerdo ku [[Partido Democrat (Boneiru)|PDB]] pa formashon di un [[Kolegio Ehekutivo]].<ref>Monna, Janita, [https://caribischnetwerk.ntr.nl/2016/05/05/bonaire-heeft-nieuwe-coalitie/  Bonaire heeft een nieuwe coalitie]|, Ret Karibense, 5 mei 2016</ref> Na 2016 despues di kaida di e koalishon, e prome den un serie di kuater kaida despues di elekshon na 2015, MPB ta bay den gobernashon huntu ku [[Union Patriotiko Boneriano|UPB]]. Tjin Asjoe ta keda nombrá [[diputado]] di asuntunan ekonomiko i kompanianan estatal. Pa motibu di konflikto interno den frakshon nan di UPB i PDB e koalishon MPB-UPB tambe ta kai i esaki ta wordu sigui pa dos kaida mas di koalishonnan ku MPB.<ref>[https://antilliaansdagblad.com/bonaire/13590-nieuw-college-treedt-aan  Nieuw college treedt aan], Antilliaans Dagblad, 12 mei 2016</ref><ref>Huevel, Gijs van den, [https://caribischnetwerk.ntr.nl/2017/08/31/bonaire-snakt-naar-stabiliteit/ Bonaire snakt naar stabiliteit], Ret Karibense, 31 ougustus 2017</ref> 

Durante e elekshon di Konseho Insular di dia 20 mart 2019 MPB ta krese na voto pa yega na 40% di tur e votonan, loke ta resulta den kuater asiento.<ref>[https://antilliaansdagblad.com/bonaire/19238-ruime-winst-mpb  Ruime winst MPB], Antilliaans Dagblad, 21 mart 2019</ref> Desde 2019 Elvis Tjin-Asjoe i [[Nina den Heyer]] di MPB ta diputado den Kolegio Ehekutivo, ku ta konta ku respaldo di e koalishon MPB-UPB. Dia 30 di september 2020 MPB ta pèrde un asiento ora Daisy Coffie, anteriormente lider di frakshon den Konseho Insular, a opta pa bira miembro independiente.<ref>[http://www.awemainta.com/papers/AM201009/offline/download.pdf  No tabatin intenshon pa Coffie sali for di Konseho Insular], Boneriano, 8 òktober 2020</ref>

== Referensia ==
{{Reflist}}

[[Category:Polítika]]
[[Category:Boneiru]]
