[[File:Mediterranean Sea 16.61811E 38.99124N.jpg|thumb|250px|right]]
[[File:Locatie Middellandse Zee.PNG|thumb|250px]]
E '''Laman Mediteranio''' ta un laman ku ta konekta na e [[Oceano Atlantiko]] i ta rondoná dor di e region mediteranio anto kasi kompletamente ta será ku tera: na parti nort dor di [[Anatolia]] i [[Oropa]], na parti suit dor di [[Nort Afrika]], i na parti ost dor di e [[Levante]]. E laman ta teknikamente parti di e [[Oceano Atlantiko]], aunke e ta normalmente identifiká komo un kurpa di awa separá.

E nomber mediteranio, kemen "Mei-mei di tera" (for di medius "mei-mei" anto terra "tera"). E ta kubri un area aproksimá di 2.5 mion km² , pero su konekshon na e Atlantiko (e straat di [[Gibraltar]]) ta solamente 14 km hanchu. Den oceanografia e ta tin biaha yamá e Laman Mediteranio Eurafrikano of e Laman Mediteranio Oropeo pa distingue for di laman mediteranio na otro lugá.

E Laman Mediteranio tin un profundidat averahe di 1,500 m i e puntu mas profundo ta e Profundidat di Calypso den e [[Laman Ioniko]].

E tabata un ruta masha importante pa komersiante i biahero di tempunan antiguo ku a hasi interkambio i komersio hopi mas fasil den e region pa e kulturanan emergente - esunnan [[Mesopotamiano]], [[Egipto|egipsio]], [[Phoenisio]], [[Kartaheniko]], [[Peninsula Iberia|iberiko]], [[Gresia|griego]], [[Nort Macedonia|macedoniko]], [[Illyrio]], [[Thrasiano]], [[Levantino]], [[Galliko]], [[Romano]], [[Albania|albanes]], [[Armenia|armenio]], [[Arabier]], [[Berber]], [[Yudiu]], [[Slaviko]] i [[Turkia|turko]]. E historia di e region mediterianio ta krusial pa kompronde e desaroyo di mayoria di e sosiedatnan moderno.

[[Category:Laman]]
[[Category:Historia]]
