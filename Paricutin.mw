[[Image:Paricutin.jpg|thumb|Paricutin]]
'''Paricutín''' ta [[volkan]] na [[Mexico]]. Paricutín ta keda den e bario Michoacan i ta 3170 meter haltu. Paricutín ta e volkan di mas yòn na e parti wèst di mundu. El a nase na aña 1943. Pa motibu di su istoria di nasementu espektakular, e ta kai bou di un di e shete maravianan natural di mundu. 

Na kuminsamentu di aña 1943 nan tabata sinti temblor i tende ronkamentu den e bario Paricutín. Dia 20 di febrüari e kunukero Dioniso Pulido a mira tereno di su plantashi sker habri. Habitantenan di e bario a kuminsá yena e habrí ku tera i piedra te na e momentu ku nan a mira lava kuminsá spùit for di e habrí. Habitantenan di Paricutín i bisindario a hui. Na final di  dia e volkan tabata 10 meter haltu. E volkan a keda aktivo i e siguiente dia e volkan tabata 100 meter haltu. Na mart e volkan a kuminsá saka kilometernan haltu di nubia di shinishi. 12 di yüni e lava a kuminsá kore. Bario nan Paricutin, San Juan i bisindario a eksperensiá e mesun kos ku Pompeii (bario na Italia) i Herculaneum(bario na Italia), unda habitantenan di e bario nan aki a eksperensiá e kalamidat kousá pa e volkan Vesiuvus. Pero e habitantenan di e bario nan Paricutín, San Juan i bisindario por a evakuá na tempu. Solamente tres morto a kai. Despues di seis luna e volkan a bin kalma. 25 kilometer kuadrá a ser distruí pa lava. Na 1952 e volkan Paricutín a bin kalma. 
Paricutín ta un volkan monogenétiko, esei ta nifiká ku despues di e promé eksploshon el lo no bira aktivo nunka mas.

[[bg:Парикутин]]
[[ca:Paricutín]]
[[cs:Paricutín]]
[[de:Paricutín]]
[[dv:ޕަރިކްޓީން އަލިފާން ފަރުބަދަ]]
[[et:Paricutín]]
[[en:Parícutin]]
[[es:Paricutín]]
[[fr:Paricutín]]
[[hi:पारिकुटीन]]
[[id:Paricutín]]
[[lt:Parikutinas]]
[[jbo:parikutin]]
[[nl:Paricutín]]
[[no:Paricutín]]
[[pl:Paricutín]]
[[pt:Paricutín]]
[[ru:Парикутин]]
[[sk:Paricutín]]
[[sv:Paricutín]]
[[vi:Parícutin]]
[[zh:帕里库廷火山]]
