'''Agan'''  of '''Heru''' ta un instrumento musikal ku tabata wordu usa antes na [[Kòrsou]] i [[Boneiru]] pa kompaña e instrumentonan [[tambu]] ku [[kachu]] durante fiestanan di kosecha. 

E instrumento tabata traha di un djente di plu kibrá i su forma tabata brutu i e tabata pisa. Pa toka e agan e tokadó tabata tene e agan na e punta, di moda ku e parti rondo tabata keda drumi riba su brasa. E habri den su largura tabata keda ariba. Pa protehé su kueru di brasa e tokadó tabata bisti na su pols ku banchi traha di plachi heru, yama ''barba'', riba kua e agan tabata sosega durante tokamentu. Ku un pida bara di heru yama ''manga'', e tabata dale parti rondo dje agan ritmikamente. E agan ta wordu toka tambe ku dos pida heru (''agan di tres pida'') óf klabu grandi. 

Banda di okashon nan manera [[seu]] i [[simadan]] e agan tabata wordu toka durante kargamentu di piedra pa duna e kargadónan mas animashon pa por hasi e trabou pisa. Segun desaroyo di tempu e agan a bin wordu reemplasa pa [[chapi]], komo esei ta muchu mas fasil pa maneha.

==Referensia==
* Encyclopedie van de Nederlandse Antillen, tweede herziene druk, redactie Dr. J.Ph. de Palm, de Walburg Pers, 1985
* Ñapa, Agan, 10 yanüari 1986

[[Category:Instrumento musikal]]
[[Category:Boneiru]]
[[Category:Kòrsou]]
