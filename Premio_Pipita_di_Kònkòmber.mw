'''Premio Pipita di Kònkòmber''' ta un premio pa kultura, arte i literatura na [[Boneiru]]. 

E premio ta wordu otorgá anualmente na e persona o instansia ku di un manera o otro a destaká riba tereno kultural, artistiko o literario, partikularmente pa ku e idioma [[Papiamentu]] na Boneiru.<ref>[https://bonaire.nu/2018/03/22/arte-di-palabra-2018-gewijd-aan-byof/ Arte di palabra 2018 gewijd aan BYOF], Bonaire.nu, 22 mart 2018</ref> Origen di e nomber di e premio ta un expreshon krioyo konosi na Papiamentu: ''pipita di kònkòmber na bok'i mucha ta hende grande a but'e''.

E komishon Arte di Palabra Bonaire (ADPB) huntu ku gobiernu insular, sekshon kultura, arte i literatura (SKAL) a instituí e premio, kual a wordu otorgá na 2017 pa prome bes.<ref> 
[http://breakingnews.live99fm.com/2020/08/04/premio-pipita-di-konkomber-otorga-na-denise-de-jongh-rekwest/ Premio Pipita di Kònkòmber otorgá na Denise de Jongh-Rekwest], Live99FM, 4 ougustus 2020</ref> Pa tres aña sigui e ganador di premio Pipita di Kònkòmber a wordu elegi pa e komishon ADPB alabes komo ganador pa Boneiru di e premio [[Tapushi Literario]].

== Ganador ==
* 2017 - [[Rudy Domacassé]], autor i poeta, pa su kontribushon na Papiamentu
* 2018 - Bonaire Youth Outreach Foundation, pa su organisashon di e kompetensia hubenil di [[Arte di Palabra]]
* 2019 - [[Ubaldo Anthony]], songwriter i poeta, pa su letranan i poesia
* 2020 - [[Denise de Jongh-Rekwest]], autor di buki di mucha, pa uso di idioma i ortografia di Papiamentu.

== Referensia ==
{{Reflist}}

[[Category:Papiamento|Papiamentu]]
[[Category:Kultura]]
[[Category:Boneiru]]
