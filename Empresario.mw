Un '''empresario''' ta un persona ku tin un negoshi

==Entrepreneurship==
Entrepreneurship([[Hulandes]]: Ondernemerschap) ta un palabra na ingles ku ta nifiká tuma inisiativa pa funda òf lanta un organisashon na momentu ku merkado ta duna oportunidat pa hasi esaki. Un empresario ta un persona ku ta dispuesto i ta kapabel pa kue un idea nobo i hasi esaki den algu eksitoso. Entrepreneurship ta un término ekonómiko ku ta pará sentral den mundu empresarial.

==Meta i medionan==
Un empresa òf kompania por ta un meta pero tambe un medio. Tin empresario ku tin komo meta gana plaka, pero pa otronan esaki ta parti di nan profeshon. Hopi [[dentista]], [[dòkter di kas]], [[botikario]], [[artista]] i [[abogado]], korto ''‘’profeshonnan liber’’'', tambe ta un empresario. Banda di esaki tin personanan ku ta empresario djis pasobra nan kier ta independiente. E meta prinsipal di un empresario ta haña entrada dor di kombiná trabou, kapital i konosementu.  

==Formanan hurídiko==
Tin diferente forma hurídiko ku un kompania por tin. Esakinan ta entre otro:
*[[Negoshi propio]]
*[[Sosiedat]]
*[[Sosiedat kolektivo]]
*[[Sosiedat kolektivo di pareha]]
*[[Sosiedat komanditario]]
*[[Sosiedat privá]]
*[[Sosiedat anónimo]]
*[[Fundashon]]
*[[Asosiashon]]

==Rísiko==
E karakterístika prinsipal di un empresario ta e rísiko ku esaki ta kore. Si bai bon ku e negoshi, e ta kosechá e frutanan kual ta e ganashi ku e la hasi, pero si no bai bon e por kore e rísiko ku e kompania ta bai [[fayit]] i ku e tambe por pèrdè sierto vienes privá. Den lei tin sierto providensia pa minimalisá e rísiko ku e empresario por asta pèrdè sierto vienes personal. Pero awendia esaki no ta konta mas pa loke ta trata e forma hurídiko di e kompania, pasobra ora di fia plaka institutonan finansiero ta obligá e empresario di pone su vienes privá tambe komo garantia.


[[category:maneho di Kompania]]



[[be-x-old:Антрэпрэнэр]]
[[bg:Предприемач]]
[[ca:Emprenedor]]
[[cs:Podnikatel]]
[[da:Iværksætter]]
[[de:Unternehmer]]
[[en:Entrepreneur]]
[[es:Emprendedor]]
[[fa:کارآفرین]]
[[fi:Yrittäjä]]
[[fr:Entrepreneur]]
[[he:יזם]]
[[hi:उद्यमी]]
[[hr:Poduzetnik]]
[[is:Frumkvöðull]]
[[it:Imprenditore]]
[[ja:起業家]]
[[lt:Verslininkas]]
[[lv:Komersants]]
[[mr:उद्योजक]]
[[ms:Usahawan]]
[[no:Gründer]]
[[nl:Ondernemer]]
[[pl:Przedsiębiorca]]
[[qu:Ruruchiq]]
[[ru:Предприниматель]]
[[simple:Entrepreneur]]
[[sk:Podnikateľ]]
[[sl:Podjetnik]]
[[sr:Предузетник]]
[[sv:Entreprenör]]
[[ta:தொழில் முனைவர்]]
[[te:కార్యకర్త]]
[[uk:Інтрепренер]]
[[zh:企业家]]
