[[Image:Bòrchi_GA_Curie.JPG‎|right|thumb|Kaminda Girigorio A. ‘Nai’ Curie]]
[[Image:Girigorio_Apolinario_'Nai'_Curie.jpg|right|thumb|Girigorio Apolinario 'Nai' Curie]]
Kaminda Girigorio A. ‘Nai’ Curie ta desde 30 di novèmber 2009 nòmber di e kaya den e área di [[Montaña]] ([[Kòrsou]]) ku ta kuminsa na e krusada di Cocólodeweg, Kaminda Jose C. Antonia bayendo direkshon sur-este te na Kaminda di Montaña.<br />

== Girigorio Apolinario ‘Nai’ Curie ==
Girigorio Apolinario Curie ([[Kòrsou]], 17 di novèmber 1905 - 19 di oktober 1983) a bini di un famia di 8 ruman, 4 muhé i 4 hòmber. E tabata e di 3 den e famia. Su mayornan tabata Simeon Maurice Curie i Thomasa Alexandrina Petrona. El a bishita skol básiko na Montaña i despues el a traha algun aña na [[Nieuwpoort]].
Dia 3 di febrüari 1925 el a drenta servisio di [[Shell Curacao N.V.|Shell Curaçao]] i a traha na e instalashon di bùnker na [[Caracasbaai]]. El a traha na Caracasbaai den e funshonnan di ''matroos'', ''steigerwerker'', ''tankmeter'', ''pompman'', ''machinedrijver'', ''assistent wachtvoorman'' i desde janüari 1955 komo ''operator'' te ku desèmber 1965, luna den kua el a baha ku penshun. El a sirbi e kompania Shell pa 40 aña.
Girigorio Apolinario Curie tabata kasá ku Rebecca Cijntje. For di e matrimonio a nase 5 yiu.

== Bida sosial i kultural==

Den añanan 60 Girigorio Apolinario Curie huntu ku algun persona mas a lanta un organisashon sosial deportivo bou di nòmber di Sentro Sosial Montaña. E edifisio tabata situá na Hanenberg 18 den Jaluzie.
E organisashon a trese un ambiente sosial agradabel den Banda’riba, organisando nochinan di sine i fiestanan bailabel. Den e klub aki a aktua hopi artista internashonal manera [[Celia Cruz]], Johnny Pacheco, Eddy Palmieri, Joe Cuba, Gran Combo, Mighty Sparrow i Ismael Rivera. 
Tambe e tabata miembro di Komishon di Santana di Montaña.

== Bida polítiko ==

Girigorio Apolinario Curie no solamente a kontribuí na desaroyo sosial, kultural i deportivo di Montaña pero tabata tambe un di esnan ku for di mei mei di añanan 40 a forma parti di e grupo ku a prepará e kaminda pa [[mr. dr. Moises Frumencio Da Costa Gomez]] i otronan lanta [[Partido Nashonal di Pueblo]] na april 1948.
For di e momentu ey te na su morto na 1983, Girigorio Apolinario Curie a fungi komo presidente di bario di Montaña Rey pa Partido Nashonal di Pueblo.

== Kondekorashon real ==

Na april 1966 Su Mahestat La Reina a kondekorá Girigorio Apolinario Curie komo Ridder den e Orden di Oranje Nassau.

== Referensia ==
*[http://www.curacao-gov.an/site.nsf/0/061B5DE1D35756EE04257674005674AB?opendocument  Website Eilandgebied Curaçao]
*[http://www.24ora.an/content/view/7792/5/ Website 24ora.com – Fecha: 18-11-2009]
*[http://www.24ora.an/content/view/7877/5/ Website 24ora.com – Fecha: 02-12-2009]
