{{Variante|c}}
{{Infobox Artista
| birthname   = Luigi Pinedo
| image       = Luigi Pinedo.jpg
| birthdate   = [[23 di yüli]] [[1926]] - fayese [[28 di mart]] [[2007]]
| lugar_nanse = [[Kòrsou]]
| nationality = Hulandes
| training    = 
| known_for   = 
| field       = Pintura
| movement    = Realismo
| awards      = 
| website     = [http://www.luigipinedo.com www.luigipinedo.com]
}}
[[File:Muurschildering_door_Grupo_Kadushi_o.l.v._Luigi_Pinedo.jpg|thumb|300px|Arte riba muraya di ''Grupo Cadushi'' bou di guia di Luigi Pinedo, [[Otrobanda]] (1944)]]
'''Luis ("Luigi") Benjamin Pinedo''' (nasé dia [[23 di yüli]] [[1926]] na [[Willemstad]] – fayesé [[28 di mart]] [[2007]] na Willemstad) tabata un [[:en:Painting|pintor]] artistiko di [[Kòrsou]].<ref name="lp">{{en}}{{citeer web|url=http://www.luigipinedo.com/|titel=Luigi Pinedo: Living art - Welcome to Luigi's|werk=luigipinedo.com|datum= |bezochtdatum=2022-03-09}}</ref> E tabata konosí pa su obranan ku ta reflehá e kultura, naturalesa i paisahenan di Kòrsou i su [[kapital]] Willemstad. Hopi di su pinturanan tabata imprimí riba postal pa promoshoná i konmemorá Kòrsou. Na 1982 el a risibí un rekonosimentu pa su obranan, kual tabata un medaya di plata di honor asosiá ku [[Orden di Oranje-Nassau]]. E obranan di Pinedo ta den kolekshon di [[Museo di Kòrsou]]. 

== Biografia ==
===Hubentut i pintura===
Pinedo a nase den e bario di [[Otrobanda]] na Willemstad i e tabata e úniko yu hòmber di e hoyero Luis Bernardo Pinedo i e kosedó Remigia Rosaria de Lannoy. Na momentu ku e tabata bai skol sekundario, el a kuminsá pinta, probablemente inspira pa dos tio ku tabata pinta den nan tempu liber. Pero komo Pinedo tabata falta práktika, el a haña lès i a tuma kurso di pintamentu; entre otro na e skol di arte ''New York School''. Pa motibunan deskonosí. Pinedo ta muda bai [[Venezuela]] ku su tata pa varios aña. Na Venezuela e ta siña pa ofishi di elektrisista. Entretantu Pinedo a keda pinta i asistí na tayernan di pintura na [[Puerto Rico]], Venezuela, [[Mexico]] i [[Colombia]].   

Na 1951 el a regresá Kòrsou i a kasa ku Aura Tweeboom. Nan ta haña dos yu muhe. Unu di e dos yunan, Karin Isidora-Pinedo, tambe a bira pintor i a tene un ekshibishon huntu ku su tata na 2021.<ref>{{nl}}{{citeer web|url=https://hetcuracaosch.museum/luigi-pinedo-father-and-daughter/|titel=Luigi Pinedo, Father and Daughter|werk=[[Museo di Kòrsou]]|bezochtdatum=2022-05-19}}
</ref> 

===Karera=== 
Prinsipalmente, Pinedo a pinta a pinta naturalesa i paisahenan urbano romántiko di Kòrsou; spesialmente e tabata ekspresá su su amor pa Wilemstad. Pero Pinedo no por a biba di pintamentu so. El a risibí un sertifikado komo fabrikante di instrumènt na ''[[Royal Dutch Shell|Shell]] Technische School Curaçao.'' Despues el a kuminsá instalá i hasi mantenshon di left i ròltrap na Kòrsou i [[Aruba]]. Tambe na Aruba e tabata pinta esenanan di naturalesa, aparte di su trabou komo instaladó.<ref name="lp" />   

Seguidamente Pinedo a kuminsá duna lès for di su mes kas na mucha i adulto na Kòrsou. Durante 8 aña el a duna lès na e ''Instituto Venezolano para la Cultura y la Cooperacion Curazao.''  

Na 1965 el a kuminsá eksponé su obranan. Na 1966 Pinedo a partisipá na un kurso internashonal di pintura na [[Caracas]], kapital di Venezuela, na memoria di e luchadó pa libertat [[Simón Bolívar]]; el a keda na di 5 lugá. Despues di a baha ku penshon na 1980, el a kuminsá ku pintura apstrakto. E obra ''Abstracte Clowns'' ta un ehèmpel mashá konosí.    

===Fayesimentu===
Pinedo a fayesé na e edat di 80 aña. Dia 31 di mart 2007 e kremashon di su kurpa a tuma lugá i a plama su shinishi ta den [[lama Karibe]] na altura di [[:en:Tafelberg_(Curaçao)|Tafelberg]].

== Homenahe ==
Relashoná ku su fayesementu, su amigu [[Elis Juliana]] kual ta un poeta i pintor, a komponé un poesia na su honor. Dia 28 di mart 2007 a pone un mosaiko konmemorativo ku su imágen na Otrobanda. El a risibí un rekonosimentu pa su obranan, kual tabata un medaya di plata di honor asosiá ku "Orde van Oranje-Nassau" dia 8 di aprel 1982. Obranan di Pinedo ta forma parti di e kolekshon di Museo di Kòrsou<ref>{{nl}} [https://www.beautiful-curacao.nl/bezienswaardigheden_op_curacao_curacaos_museum.php Beautiful Curaçao: Real Different - Curaçaos Museum] ''beautiful-curacao.nl''; konsulta 2022-03-09</ref>. 

{{Appendix|refs|2=
* {{Tradukshon for di otro Wikipedia|idioma=nl|oldid =60430503|titulo=Luigi Pinedo}}
{{References}}
}}

{{DEFAULTSORT:Pinedo, Luigi}}
[[Category:Hende]]
[[Category:Arte na Kòrsou]]
