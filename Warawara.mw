[[File:Caracara (Caracara cheriway) (11437919766).jpg|thumb|Warawara (Caracara cheriway)]]
'''Warawara''' (nomber sientifiko: ''Caracara plancus cheriway'') ta un para predadó di e famia Falconidae. Anteriormente e para aki tabata kategorisá bou di e genus Polyborus. Warawara ku falki ta bini di e mesun famia pero kontrali na e falki nan no ta paranan ku bula lihé i yag ágilmente pero ta relativamente poko poko i ta pa gran parti kome bestia morto.

Warawara tin un largura di 49-58 cm, un hanchura (di hala habrí) di 120 cm i ta pisa 1.050-1.300 gram. E rabu ta largu i e halanan hanchu. E para su pianan ta largu i ku frekwensia e ta kana i kore riba tera.
Paranan adulto tin un kurpa pretu, halanan, kùif i korona. Riba su nèk, rabu i halanan tin manchanan blanku. E rabu ta blanku ku pretu i fraña na punta.

== Distribushon geográfiko ==
[[File:Caracara cheriway map.png|thumb|left|Distribushon geográfiko di Warawara]]
''Caracara cheriway'' ta un para nativo di e.o [[Kòrsou]], [[Aruba]], [[Boneiru]], Islanan Kaiman, [[Cuba|Kuba]], Trinidad y Tobago, e parti nòrt di Suramérika ( p.e. Colombia, Perú, Venezuela,Ecuador, Guyana, Sürnam i e parti nòrt di Brazil), gran parti di América Sentral (Panamá, Costa Rica, Nicaragua, Honduras, El Salvador, Guatemala) y Mèksiko, te ku e parti sùit di Merka.​
[[Category: Paranan]]
