Biologia molekular ta e siensia di biologia riba nivel molekular ku ta investigá por ehèmpel e material hereditario ku kada un organismo bibu tin (ta optené). E molekül ku nos ta papia di dje ta lokual nos ta yama DNA. DNA su abreviatura ta para pa e molekül yama na ingles “desoxyribonucleicacid” o na hulandes “desoxyribonucleinezuur”. E DNA aki ta poseé tur informashon I karakterístika di un organismo bibu manera hende, bestia i mata o mikroorganismo manera bakteria, vírus, beskein i yis. DNA ta wòrdu lokalisá den e sel di kada organismo I ta úniko pa kada organismo. DNA tin tur informashon pa ku bo karakterístikanan manera bo bloedgroep (grupo di sanger) I kolo di wowo. Kada organismo tin su informashon den forma di kode riba e DNA. E sekuensia di DNA ta forma un alfabèt kaminda kada pida ta forma grupo/kode ku nos ta yama geno den e DNA. Kada geno ta poseé informashon hereditario. 
Serka sierto tipo di mikroorganismo manera vírus bo ta haya RNA en bes di DNA. RNA tin otro molekül ku e DNA.  E RNA ta para pa na ingles e molekül “ribonucleicacid” i na hulandes “ribonuleinezuur”.

----

--[[User:Inusha|Drs. Inusha Curiel-Capriles]] 01:32, 22 yanüari 2007 (UTC)
