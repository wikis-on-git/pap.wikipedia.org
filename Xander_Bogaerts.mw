'''Xander Jan Bogaerts''' ( naci 1 october 1992) , nomber di cherche '''“The X-Man”''' y '''“Bogey”''' of '''“Bogie”''' ta un beisbolista profeshonal Arubiano pa e posicion di short stop pa e equipo [[Boston Red Sox]] cu ta forma parti di [[Major League Baseball]] (MLB) na Merca y e equipo nacional di beisbol Hulandes. 

Na aña 2009 Bogaerts a wordo firma como agente liber amateur pa Boston Red Sox. Durante aña 2013 Bogaerts a debuta den wega di MLB, hungando den 30 wega entre temporada regular y postemporada yudando Red Sox yega e [[campeonato World Series]]. E la bira Red Sox su ''starting short stop'' na 2014 y a ricibi e “Silver Slugger Award”, otroga pa [[American League]] pa dos aña consecutivo na 2015 y 2016 y atrobe na 2019.
