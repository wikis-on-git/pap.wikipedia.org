{{Variante|a}}
[[File:Xander Bogaerts vs Orioles 2018.jpg|thumb|Xander Bogaerts durante e wega contra Orioles na 2018]]
'''Xander Jan Bogaerts''' ([[Aruba]], 1 october 1992), nomber di cherche '''“The X-Man”''' y '''“Bogey”''' of '''“Bogie”''' ta un pelotero profesional [[Aruba]]no pa e posicion di short stop pa e ekipo [[Boston Red Sox]] cu ta forma parti di [[Major League Baseball]] (MLB) na [[Estadonan Uni di Merka|Merca]] y e ekipo nacional di [[Beisbòl|beisbol]] Hulandes.

== Bida ==
Bogaerts a nace na [[San Nicolas]], yiu di un mama di Aruba y un tata di Hulanda. E ta ruman morocho di Jair Bogaerts cu tambe ta pelotero profesional, hungando inisialmente pa Boston Red Sox y despues a traslada pa Chicago Cubs na 2012. Bogaerts su carera deportivo a cuminsa como miembro di e seleccion hubenil di beisbol di Aruba, ganando hopi premio individual. Na aña 2009 Bogaerts a wordo firma como agente liber amateur pa Boston Red Sox. [[File:Red Sox shortstop Xander Bogaerts takes batting practice on Gatorade All-Star Workout Day. (28630086476).jpg|thumb|left|167px|Bogaerts practicando na 2016]] Durante aña 2013 Bogaerts a debuta den wega di MLB, hungando den 30 wega entre temporada regular y postemporada yudando Red Sox yega e [[campeonato World Series]]. El a bira Red Sox su ''starting short stop'' na 2014 y a ricibi e “Silver Slugger Award”, otorga pa [[American League]] pa dos aña consecutivo na 2015, 2016 y atrobe na 2019 y 2022.<ref>[https://www.noticiacla.com/news/25248 Xander Bogaerts ta ricibi su di 4 premio anual pa su bateo], NoticiaCla, 5 di mei 2022</ref> 

Bogaerts ta keda selecciona pa e ekipo nacional di beisbol di [[Hulanda]] y a hunga den Baseball World Cup na 2011 (cua e team a gana) y World Baseball Classic na 2013 y 2017.<ref>Ken Belson, [https://www.nytimes.com/2017/03/07/sports/baseball/wbc-netherlands-win.html With Talent From Two Small Islands, the Netherlands Is a W.B.C. Favorite], The New York Times, (7 maart 2017).</ref> E tabata e di cinco pelotero Arubiano den Major League Baseball, tras di Sidney Ponson, Calvin Maduro, Gene Kingsale y Radhames Dijkhoff.

== Honor ==
Na aña 2014 Xander Bogaerts a wordo condecora como Cabayero ("Ridder") den [[Orden di Oranje-Nassau]]. Hunto cu e deportistanan talentoso [[Sarah-Quita Offringa]], [[Shanayah Howell]] y [[Chiara Petrocchi]], el a keda honra na 2019 cu un stampia di 220 cent di [[Post Aruba]] den e serie di deporte diseña pa Armando Goedgedrag.<ref>[https://masnoticia.com/post-aruba-a-emiti-un-serie-nobo-di-stampia-di-deporte-2019/?fbclid=IwAR1rZR01u-SthYXCjLIiVwt4LO6by4BRnRKq_SjUiRFWkrqLyasyL1ODj8k Post Aruba a emiti un serie nobo di “Stampia di Deporte 2019”], Masnoticia.com (29 juni 2019). Recupera 15 oktober 2021.</ref> Dia 10 di februari 2021 Commandeur Pieter Boer School na San Nicolas, Aruba ta cambia su nomber pa Scol Basico Xander Bogaerts.<ref>[https://www.gobierno.aw/actualidad/noticia_47171/item/cambio-di-nomber-di-commandeur-pieter-boer-school-pa-xander-bogaerts_55836.html  Cambio di nomber di Commandeur Pieter Boer School pa Xander Bogaerts], Gobierno.aw (12 maart 2021).</ref>

{{Commonscat|Xander Bogaerts}}
{{Appendix|refs|2=
* {{Tradukshon for di otro Wikipedia|idioma=en|oldid =998172348|titulo=Xander Bogaerts}}
{{References}}
}}

{{DEFAULTSORT:Bogaerts, Xander}}
[[Category:Hende]]
[[Category:Beisbolista]]
[[Category:Arubano konosí]]
