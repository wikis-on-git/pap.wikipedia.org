{{Variante|c}}
{{Databox}}
'''Dividivi'''  òf '''Watapana''' ([[Aruba]]) (nòmber sientífiko: ''Libidibia coriaria'', sinónimo ''Caesalpinia coriaria'') ta un palu ku ta pertenese na e famia ''Leguminosae'' ku ta nativo pa [[Mexico]], [[Amerika Sentral|Amérika Sentral]], e region nort di [[Sur Amérika]] i e [[Laman Karibe|área karibense]].<ref>{{en}}{{citeer web |titel=(''Libidibia coriaria'' (Jacq.) Schltdl.)|werk=Plants of the World Online |uitgever=Royal Botanic Gardens, Kew|url=http://www.plantsoftheworldonline.org/taxon/urn:lsid:ipni.org:names:1010207-2 |bezochtdatum=2022-06-29}}</ref> E ta endémiko riba tur seis isla hulandes karibense: Aruba, [[Boneiru]], [[Kòrsou]], [[Saba]], [[Sint Eustatius]] i [[Sint Maarten]]. 

== Taksonomia i nòmber ==
[[:en:Nikolaus_Joseph_von_Jacquin|Nikolaus Joseph von Jacquin]] tabata e promé persona ku a deskribí e espesie aki na 1763 i a duna e mata e nòmber ''[[:en:Caesalpinia|Caesalpinia]]''. Na 1830 [[:en:Diederich_Franz_Leonhard_von_Schlechtendal|Diederich von Schlechtendal]] a transferí e mata pa e geno nobo di ''[[:en:Libidibia|Libidibia]]''. No semper a aseptá e geno ''Libidibia'' i usualmente a atribuí e mata den e geno di ''Caesalpinia'' te ku investigashon sientífiko na filogenétika molekular ([[:en:Molecular_phylogenetics|molecular phylogenetic]]) a pone e mata bèk den e geno di ''Libidibia.''

Nòmber komún di e espesie ta inkluí '''divi-divi''', '''cascalote''', '''guaracabuya''', '''guatapana''', '''nacascol''' , '''tan yong''' i '''''watapana'''''.

== Deskripshon ==
E dividivi no sa bira mas haltu ku 9 meter pa motibu ku su kresementu ta influensiá pa bientu di pasat ku ta dal den zona kostal habrí kaminda e palu aki ta krese. Den otro medio ambiente e mata ta krese bira un forma rondó pero ku un habrí bou di e parti mas haltu di e palu. E blachinan tin forma ku parse pluma i ta yama esaki 'geveerde bladeren' òf 'samengestelde bladeren'. Kada un blachi plumá grandi ta konsistí di 15 pa 25 par di blachi chikitu, di kua kada un ta midi 7mm di largura. E fruta ta un bonchi diki lorá di 5 cm di largura.   

== Uso ==
Ta saka un supstansia ku yama Tanin for di e bonchi hechu pa usa den produkshon di kueru. Un tipo di molekül ku ta isolá yama [[:en:Corilagin|corilagin]]. Di akuerdo ku e database [[:en:Ecocrop|Ecocrop]] di [[:en:Food_and_Agriculture_Organization|FAO]], e bonchi ta proveé tanin i un fèrf pretu ku ta usa den industria di produkshon di kueru i pa traha enk. Sa usa e bonchi tambe den remedi tradishonal. E palu duru koló skur sa usa den karpenteria. Tambe por planta e palu pa haña sombra. Kada palu por produsí 45-135 kilo di bonchi pa aña. 

== Kultura ==
Ta konsiderá Dividivi, ounke no tin un base hurídiko pa esaki, komo e palu nashonal di e [[Islanan ABC]], kaminda antes su bonchinan tawata wòrdu exportá.<ref>{{en}}Sullivan, Lynne M., 
[https://books.google.com/books?id=M8SyFOyvjkQC&dq  Adventure Guide to Aruba, Bonaire & Curaçao], Hunter Publishing Inc. (2006), pag. 10</ref><ref>{{nl}}{{citeer web|url=https://resolver.kb.nl/resolve?urn=ddd:010280218:mpeg21:a0001|titel=Curaçaose looistoffen|werk=[[Amigoe]]|datum=1915-02-27|bezochtdatum=2022-06-29}}</ref> E palu ta fotogéniko i un atrakshon pa e industria di turismo riba e tres isla.<ref>{{nl}}{{citeer web|url=https://resolver.kb.nl/resolve?urn=ABCDDD:010867144:mpeg21:a0740|titel=Symbool van Bonaire sterft langzaam uit|werk=De Volkskrant|datum=1991-08-24|bezochtdatum=2022-06-29}}</ref>

== Imagen ==
<gallery widths="200" heights="200">
Caesalpinia_coriaria,_Cooktown_2010.jpg|Un palu haltu bon desaroyá 
Caesalpinia_coriaria.jpg|Blachi i bonchi
Libidibia_coriaria_plants.jpg|Mata chikitu
</gallery>

{{Appendix|refs|2=
* {{Tradukshon for di otro Wikipedia|idioma=en|oldid =1059292076|titulo=Lidibidia coriaria}}
{{References}}
}}

[[Category:Flora]]
