Derecho di trahadó pa organisá i sali pa su derecho i kondishon di trabou ta internashonalmente rekonosé  dor di I.L.O. den Konvenshon number 87, igual ku artíkulo 11 di e Tratado “Protekshon di Derecho nan Humano i Libertat nan Fundamental”, mihó  konosí komo “Tratado di Roma”. E derecho aki ta ankrá tambe den  artíkulo 5 di e “Tratado Sosial Oropeo”.  Tantu Hulanda komo Antia Ulandes a ratifiká tantu e Konvenshon  di I.L.O. komo tambe e Tratado di Roma  rekonosiendo asina e derecho di Organisashon.  Na momentu ku Gobièrnu aprobá e Statuto  di e Sindikato e personalidat hurídiko ta drenta na vigor konforme artíkulo 1667 (bieu) di e Kódigo Sivil Antiano.   E Sindikato na e momentu ei  por negoshá i firma un Kontrato Kolektivo di Trabou pa su miembro nan.
