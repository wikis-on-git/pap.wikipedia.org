{{Variante|c}}
{{Databox}}
Un '''sindikato''', '''federashon sindikal''' of '''asosiashon di trahadónan''' ta un organisashon ku ta representa e interesnan individual i kolektivo di trahadónan ku ta miembro. E prome sindikatonan a nase den e era di e [[Revolushon Industrial]]; formando e base pa [[sosialismo]]. 

== Derecho di e trahadó ==
Trahadónan por organisa nan mes pa ku nan derecho pa organisá i sali pa nan derecho i kondishonnan di trabou. E derecho aki ta internashonalmente rekonosé dor di ILO den [[Konvenshon]] number 87, igual ku artíkulo 11 di e tratado “Protekshon di Derechonan Humano i Libertatnan Fundamental”, mihó  konosí komo “Tratado di Roma”. E derecho aki ta ankrá tambe den artíkulo 5 di e “[[Tratado Sosial Oropeo]]”. Tantu [[Aruba]], [[Kòrsou]] i [[Sint Maarten]] (antes [[Antias Hulandes]]) komo [[Hulanda]] a ratifiká e ''Konvenshon di [[Organisashon Internashonal di Labor|ILO]]'' komo tambe e ''[[Tratado di Roma]]'' rekonosiendo asina e derecho di organisashon di e trahadó.

Na momentu ku [[gobièrnu]] aprobá e [[statuto]] di e sindikato, e personalidat hurídiko ta drenta na vigor konforme artíkulo 1667 (bieu) di e [[Kódigo Sivil]] [[Antiano]] y e Kodigo Sivil di [[Aruba]]. E sindikato na e momentu ei por negoshá i firma un [[kontrato kolektivo di trabou]] pa su miembronan. 

== Sindikato den parti karibense di [[Reino Hulandes]] ==
[[File:Trade union FTA 01 06 57 282000.jpeg|thumb|Sede di e "Federashon di Trahadónan di Aruba" (FTA) na [[San Nicolas]], [[Aruba]]]]
Algun sindikato konosi na Aruba, [[Boneiru]], Kòrsou, [[Sint Maarten]] ta:
* Algemene Bond van Overheids- & Overige Personeel (ABVO, Boneiru, Kòrsou, Sint Maarten)
* Federashon Sindikal di Trahadónan di Boneiru (AFBW, Boneiru)
* Federashon di Trahadónan di Aruba (FTA, Aruba)
* [[Federashon di Trahadónan di Kòrsou]] (CFW, Kòrsou)
* Petroleum Werkers Federatie van Curaçao (PWFC, Kòrsou)
* Sindikato di Empleadonan Publiko i Priva di Aruba (SEPPA, Aruba)
* Sindikato di Maestro di Aruba (SIMAR, Aruba)
* Sindikato di Trahadó di Duana i Piskalia (STRAF, Boneiru)
* Sindikato di Trahadó den Edukashon na Kòrsou (SITEK, Kòrsou)

== Wak tambe ==
* [[Dia di Labor]]

[[Category:Polítika]]
