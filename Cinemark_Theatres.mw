[[File:Cinemark.png|alt=Logo di Cinemark|frame|Logo di Cinemark]]
'''Cinemark USA, Inc.''' ta un kadena di cine propiedat di '''Cinemark Holdings, Inc.''' ku ta opera den varios estado di [[Estadonan Uni di Merka]] i [[Taiwan]]. Su sede di operashon ta situa na [[Plano, Teksas|Plano]], [[Teksas]] den e area di [[Dallas-Fort Worth]]. E ta e kadena di cine mas grandi na [[Brazil]], ku un kuota di merkado di 30%.

Cinemark ta opera teatro nan di cine bou di varios marka, inkluyendo esun mas grandi, Cinemark, pero tambe [[Century Theatres]], Tinseltown USA, CinéArts i [[Rave Cinemas]].

== Historia ==
Cinemark a keda inougura na 1984 pa Lee Roy Mitchell komo un kadena di teatro na [[California, Teksas|California]], [[Teksas]] i [[Utah]]. No ta konosí na ki momentu presis Cinemark a keda fundá. Mientras nan ta pretende di a kuminsa na 1984 (i den pasado tabatapretende ku nan a kuminsa na 1983), rekòrt online ta mustra ku por buta e inisio di Cinemark for di aña 1977. Ku inougurashon di Movies 8 [[Texarkana]] na 1987, Cinemark a kuminsa konstrui teatro nan ku interior kolorido i video game arcades. Den e aña ku a sigui, Cinemark a introdusi su maskot, Front Row Joe. E pushi animá a aparese den diferente trailer i riba produkto nan di mucha ku e teatro ta bende. E maskot a keda retira na 1998 na momentu ku Cinemark a kuminsa konstrui teatro den estilo Art Deco. Sinembargo, na 2002 e maskot aki a keda rebiba i ta utilise te ku dia di awe (aunke ku den aña nan resien nan a baha man ku uzo di e maskot). Na 1992 Cinemark a habri un konsepto nobo di teatro yamá Hollywood USA na [[Garland, Teksas|Garland]], [[Teksas]]. Den e aña siguiente Cinemark a ekspande pa [[Sur Amérika]] ku inougurashon di un teatro na [[Santiago di Chile]]. Den e aña ku a sigui, Cinemark a habri kuater teatro na [[Mexico]]. Na 1998, Cinemark a anunsia ku e ta bai remplasa su interior ku koló briante pa unu ku Cinemark mes a karakterisá komo unu den direkshon di e estilo [[art deco]] klasiko. Komo konsekuensia di konstrukshon di teatro nobo i kompra di establisimentu nan eksistente, Cinemark a logra bira e terser kadena di teatro mas grandi den Estado nan uní di Merka i e segundo kadena di teatro mas grandi na mundu. Na mart 2009, Cinemark a introdusí su propio konsepto di pantaya, ku ta karga e nomber XD (esaki ta kortiku pa "Extreme Digital", i ta kompeti kontra di [[IMAX]]). Den prome instante, e tabata konosí komo XD3 (Extreme Digital Experience). Tur pantaya XD instalá despues di ougustùs 2010 ta utilisa (òf a keda modernisa pa utilisa) [[7.1 surround sound]] i esnan ku a keda instalá despues di òktober 2012 ta utilisa (òf a keda modernisa pa utilisa) [[Dolby Atmos]]. Kevin Mitchell, yu di Lee Roy Mitchell, tabata labora denter di e kompania komo un ehekutivo te na momentu ku el a bandona e kompania na 2007 pa funda [[ShowBiz Cinemas]].

Ku inougurashon di sentro di kompra [[Sambil]] na [[Kòrsou]] na 2015, Cinemark a establese su promé cine na Kòrsou.

[[Category:Empresa]]
[[Category:Kultura]]
