{{Variante|c}}
[[File:Het Curaçaos Museum.JPG|thumb|250px|Edifisio di Museo di Kòrsou na [[Otrobanda]], [[Kòrsou]]]]
[[File:Dr Kasteel opent Curaçaosch Museum, Bestanddeelnr 902-6301.jpg|thumb|250px|[[Gobernador]][[Petrus Albertus Kasteel|Piet Kasteel]] ta habri e museo na 1948]]
'''Museo di Kòrsou''' ({{nl}}: '''Curaçaosch Museum''') ta un [[museo]] kultural-históriko den bario di [[Otrobanda]] na [[Willemstad]], [[Kòrsou]]. E museo a habri porta dia [[7 di mart]] [[1948]] i ta esun mas bieu entre e museonan eksistente riba e isla.<ref name="mondriaan">{{nl}}{{citeer web|url=https://www.mondriaanfonds.nl/gehonoreerd/curacaosch-museum-viering-70-jarig-bestaan/ |titel=Het Curaçaosch Museum – Viering 70-jarig jubileum |werk=Mondriaan Fonds|bezochtdatum=2022-05-19}}</ref> 

== Historia ==
Museo di Kòrsou a wòrdu fundá riba inisiativa di [[Chris Engels]] i [[Rudolf Boskaljon]], i tabata un promé museo di arte di [[Antias Hulandes]].<ref>Adi Martis & Jennifer Smit, ''Beeldende Kunst van de Nederlandse Antillen en Aruba'' (2002), KIT Publishers, pag. 31, [[International Standard Book Number|ISBN]] 90 6832 5140</ref> E museo ta alohá den un edifisio traha na aña 1853 ku ántes tabata funshoná komo hospital di [[karantena]] pa marina hulandes. Pa asumi su funshon nobo esaki ta wòrdu restourá pa arkitekto J.H. Werner. Dia 7 di mart 1948 a tuma lugá e apertura di e museo, ofisialisá dor di Gobernador Kasteel i siguí pa un introdukshon dor di Chris Engels i un charla tokante arte dor di [[Cola Debrot]].<ref>{{nl}}{{citeer web|url=https://resolver.kb.nl/resolve?urn=KBDDD02:000210297:mpeg21:a0009|titel=Curacaos Museum geboren|werk=[[Amigoe]]|datum=1948-03-08|bezochtdatum=2022-06-01}}</ref> 

== Kolekshon i ekshibishon ==
Su promé eksposishon tabata un kolekshon permanente di obranan di arte lokal manera muebel antik, set di porselana i glas i diferente tela antik ku ta data di siglo 18, 19 i 20; mayoria tabata  donashonnan di e komunidat di Kòrsou. Awendia e museo tin un kolekshon permanente basta amplio di pinturanan di artista lokal, di [[Reino Hulandes]] i artista internashonal.[[File:Collectie Nationaal Museum van Wereldculturen TM-20029901 Carillon aan de achterzijde van het Curacaos Museum Willemstad Boy Lawson (Fotograaf).jpg|thumb|190px|left|E kariòn "De Vier Koningskinderen" na e fasada patras di Museo di Kòrsou]]
Den e hardin di e museo tin e estatua di e héroenan [[Luis Brion]] i [[Manuel Piar]], banda di e eskultura di arte moderno di artistanan lokal manera Yubi Kirindongo, Hortence Brouwn i Philippe Zanolino.<ref>[http://www.mangasina.com/bedrijf/curacao-museum  Curacao Museum], Mangasina.com</ref>. Na fasada di e edifisio tin un kariòn “De vier Koningskinderen” ku a wòrdu instalá na aña 1952. Su nomber ta referí na e kuater yu muhé nan di [[Juliana di Hulanda|Reina Juliana]]. Den Galeria SNIP tin instalá e kokpit di e avion "De Snip" di KLM, ku a hasi e promé buelo transatlántiko for di [[Amsterdam]] pa Kòrsou na aña 1934. 

Ekshibishonnan di artista establesé i tambe artista relativamente nobo riba e esena di arte ta wòrdu organisá periodikamente. Desde su inisio e museo a logra trese diferente kolekshon renombrá di artistanan oropeo kontemporaneo pa ekshibí na Kòrsou. Asina na aña 1954 Museo di Kòrsou tabata e promé museo den Karibe i Latino Amérika ku a tene un ekshibishon di e pintor [[Vincent van Gogh]]. Ademas di Oropa a ekshibí arte di un variedat di pais, manera Venezuela, Hapon, Haiti i Israel i por a atmira mayoria di e artistanan [[Antias Hulandes|antiano]] den ekshibishonnan di grupo of solista.[[File:CURA-willemst-museum-snip.jpg|thumb|225px|Avion ''De Snip'' den galeria na Museo di Kòrsou]]   

==== Selekshon di ekshibishonnan ====
* ''Artistanan kontemporáneo'', 1948
* ''Ekshibishon di Nos Arte'', serie di ekshibishonnan ku a kuminsa na 1950
* ''Ekshibishon Engels'', Chris i [[Lucila Engels-Boskaljon|Lucila Engels]], 1950, 1955 i 1994
* ''[[Vincent van Gogh]]'', 37 obra original, 1952
* ''[[Suzanne Perlman]]'', 30 obra, 1961
* ''Pioneronan'', 50 obra maestro, 1962
* ''Regreso n'e origen'', 16 artista antiano bibá na Hulanda, 1981
* ''Exploring the Past to Envisage the Future'', 2014<ref>[http://curacao-art.com/events/exploring-the-past-to-envisage-the-future/  Exploring the past to envisage the future], Curacao-art.com</ref>

== Mira tambe ==
* [[Lista di museo na Kòrsou]]

== Link eksterno ==
* [https://hetcuracaosch.museum/ Museo di Kòrsou - wepsait ofisial]

{{Appendix}}

{{Commonscat}}
{{Appendix}}

[[Category:Kòrsou]]
[[Category:Arte]]
[[Category:Kultura]]
