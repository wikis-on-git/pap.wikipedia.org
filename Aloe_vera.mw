{{Variante|a}}
'''Aloe vera''' ta un planta soculento di e genero Aloe. E ta un planta perenial semperberde, cu ta origina di e Peninsula Arabico, pero por crece wild den climanan tropical, semi tropical y arido rond di mundo. E ta ser cultiva pa uzonan agricultural y medicinal. E specie tambe ta wordo uza como planta decorativo y por crece paden di cas como un planta den pochi.

Aloe Vera por wordo haña den varios producto pa consumidor manera bebida, crema pa cuero, cosmetica, pomada of den forma di gel pa trata kemadura chikito y kima door di solo. Tin tiki evidencia clinico tocante e efectividad y seguridad di extract di Aloe Vera como cosmetica y medicina.

== Descripcion ==
[[File:Aloe vera in Aruba.jpg|thumb|Un troshi di Aloe vera cu su flornan tubolar colgando di un taki]]
Aloe vera ta un planta sin stam of cu stam chikito cu ta crece un largura di 60-100 cm y ta propoga su mes via clonacion, pues e planta mayor, na un manera natural y asexual, ta produci un planta menor cu ta geneticamente identico cu e planta mayor. E blachinan di e planta ta diki cu hopi carni y ta berde te cu berde shinishi, y algun variacion tin pikpik blanco riba e superficie di e parti ariba of abou di e stam. E rand di e blachinan ta serrata y tin puntanan blanco chikito. E planta ta produci flor durante zomer riba un taki cu por crece te cu 90 cm largo, caminda e flornan ta colga y cada flor tin un corolla tubolar di 2-3 cm color geel. Manera otro specie di Aloe, Aloe vera ta forma e ''Arbuscular mycorrhizas'', un relacion simbiotico cu ta duna e planta mihor acceso na mineral pa nutricion obtenibel den e terra.

== Distrubicion ==
Aloe vera ta considera un planta nativo solamento den parti zuid oost di [[Peninsula di Arabia]] den [[montaña Al-Hajar]] na parti noord oost di [[Oman]]. Si, e planta a wordo cultiva rond di mundo caminda awe e ta naturalisa den region di Noord Africa, [[Sudan]] y su bisiñanan, y tambe [[Islanan Canarias]], [[Islanan Madeira]] y [[Capo Verde]]. Tambe ta naturalisa den region di [[Algarve]] na [[Portugal]] y ta crece den mondi den parti zuid di i [[Spaña]], specialmente den region di [[Murcia]].

E species a wordo introduci na [[China]] y varios parti di zuid [[Oropa|Europa]] den siglo 17. E la naturalisa na hopi otro lugar y por wordo haña den region cu clima arido, tempera y tropical den continentenan cu clima tempera. E distrubicion actual di e planta por ta un resultado di cultivacion.

== Cultivation ==
Aloe vera ta wordo creci en gran parti como un planta ornamental. E planta ta popular bou di e hardinero moderno debi na su reputacion como “planta medicinal” y pa su flornan interesante, su forma y su soculencia. E soculencia ta hasi e posibel cu e specie por sobrevivi den areanan cu ta ricibi tiki yobida, hasiendo e ideal pa un hardin di piedra of hardin cu mester poco awa. E specie ta resistente den zona 8-11 y no por tolera ni scachamento, ni sneeuw. E specie ta relativamente resistente pa varios insect, pero algun insecto manera cierto specie di [[afido]], [[insectonan scama]] y ''[[tetranychidae]]'', por causa e salud di e planta pa deteriora. E planta a gana ''Royal Horticulture Society'' su “''Award of Garden Merit''”.
[[File:Plantage Aruba Aloe.jpg|thumb|Veld pa cultivacion di Aloe na Hato pafo di Oranjestad]]
Den pochi, e specie ta rekiri un bon drenahe, tera cu hopi santo den e pochi y condicionan briyante cu solo. Planta nan di Aloe por kima ora haña mucho solo of por krimp si e pochi no por dren e awa. Uzando un gordura comercial di bon calidad “mescla pa cadushi y soculento” ta recomenda siendo cu esaki ta permiti un bon drenahe. Un pochi di ''[[terracotta]]'' ta preferibel den e caso aki, paso e material ta poros. E plantanan den pochi mester seca completo, prome cu duna esakinan awa di nobo. Ora e planta ta den pochi, e propogacion di e plantanan menor por yena e espacio den e pochi rond di e planta mayor. Ora esaki pasa mester dividi e plantanan y hincanan den pochi nobo pa asina tin espacio pa crecemento sigui tuma lugar y tambe preveni infestacion di parasit. Durante winter Aloe vera por bira dormante, caminda e mester menos awa ainda. Den areanan cu ta ricibi scachamento of sneeuw ta bon pa tene e specie paden of den un cas di glas cayenta. 
Tin cultivacion agricultural di Aloe Vera ta tuma lugar riba scala grandi na [[Australia]], [[Cuba]], [[Republica Dominicana]], [[China]], [[Mexico]], [[India]], [[Spaña]], [[Kenia|Kenya]], [[Tanzania]], [[Sur Afrika|Sur Africa]] y tambe [[Estadonan Uni di Merka|Merca]], caminda locual wordo produci ta ser uza pa suminstra e industria cosmetico. Na [[Aruba]] e cultivacion di e specie ta tuma lugar riba scala chikito na [[Hato]] pafo di [[Oranjestad (Aruba)|Oranjestad]]. Kinan [[Aruba Aloe Factory]] ta uza e planta pa produci cosmetica entre otro [[proteccion contra solo]], [[shampoo]] y [[crema]].

== Uzo ==
Dos substancia di e Aloe vera, esta e gel doorzichtig y e latex geel, ta wordo uza pa productonan comercial. Gel di aloe tipicamente ta wordo uza den medicamento topical pa condicionan di cuero manera [[kemadura]], [[herida]], [[guaratamento]], [[psoriasis]] of [[cuero seco]]. Latex di aloe ta wordo uza riba su mes of en combinacion cu otro ingrediente via ingestacion pa alivia [[constipacion]]. Por obtene e latex den un forma seco tambe yama ''resin''. 

=== Investigacion ===
E evidencia ta den conflicto pa cu si Aloe vera ta efectivo pa trata herida of kemadura. Tin algun evidencia cu uzo topical di productonan traha di aloe por alivia simptoma di cierto problema di cuero manera [[psoriasis]], [[acne]] of guaratamento.

Gel di Aloe vera ta wordo uza comercialmente como ingrediente den [[yoghurt]], bebida y algun dessert, pero na cierto dosis halto su propiedadnan [[toxico]] por ta severo ora esaki wordo consumi oralmente. Uzo di Aloe vera topical den cantidad chikito tin hopi chens pa no ta peligroso.

=== Medicacion topical y efectonan secundario ===
Aloe vera por wordo prepara den forma di gel, crema, jabon of cosmetica pa uza riba cuero como medicacion topical. Pa hende cu alergia di Aloe vera reaccion riba cuero cu por tuma lugar ta dermatitis di contacto, cu e cuero birando cora y ta guarata, dificultad pa hala rosea of hinchamento di [[cara]], [[lip]], [[lenga]] of [[garganta]].

=== Medicacion tradicional ===
Aloe vera ta wordo uza den medicacion tradicional pa tratamento di cuero. E prome indicacion di uzo di Aloe vera ta den ''Ebers Papyrus'' di siglo 16 BC y den [[Dioscorides]] su ''De Materia Medica'' y [[Pliny e Bieu]] su ''Naturalis Historia'', tur dos skirbi den medio prome siglo BC. Tambe tin algo skirbi den ''Juliana Anicia Codex'' aña 592 AD.

=== Mercancia ===
Aloe vera ta wordo uza pa kleenex caminda e ta ser promovi como hidratante y anti iritante pa reduci feilamento di nanishi. Ta comun pa companianan di cosmetica pone sap of otro derivatenan di Aloe vera den productonan manera makiyahe, kleenex, crema pa hidrata, habon, protection contra solo, sensia, crema pa feita of shampoo. Un recensia di literatura academico ta nota cu e inclusion di aloe den varios producto higenico ta debi na su “efecto pa hidrata”.

== Toxicidad ==
Ingestacion oral di extracto di un blachi di Aloe vera no descoloriza ta riba un lista di California Office of Environmental Health Hazard Assessment hunto cu “kimiconan cu ta conoci pa e estado [di California] pa causa cancer of toxicidad reproductivo”.

Uzo di Aloe vera topicalmente no ta wordo asocia cu efectonan secundario significativo. Ingestacion oral di Aloe vera ta potencialmente toxico y por causa dolor abdominal of diarhea cu en turno ta baha e absorbacion di otro medicacion.

=== Interaccion cu medicacion prescirbi ===
Ingestacion di Aloe vera por tin interaccion peligroso cu medicacion prescirbi manera esnan pa trata cuagulo di sanger, diabetis, malesa di curason, medicamento pa baha nivel di potasium y dioreticonan pa menciona algun.{{Appendix|refs|2=
* {{Tradukshon for di otro Wikipedia|idioma=en|oldid =|titulo=Aloe vera}}
{{References}}
}}
[[Category:Flora]]
__NOEDITSECTION__
