{{Variante|a}}
'''Aloe vera''' ta un planta soculento di e genero Aloe. E ta un planta perenial semperberde, cu ta origina di e Peninsula Arabico, pero por crece wild den climanan tropical, semi tropical y arido rond di mundo. E ta ser cultiva pa uzonan agricultural y medicinal. E specie tambe ta wordo uza como planta decorativo y por crece paden di cas como un planta den pochi.

Aloe Vera por wordo haña den varios producto pa consumidor manera bebida, crema pa cuero, cosmetica, pomada of den forma di gel pa trata kemadura chikito y kima door di solo. Tin tiki evidencia clinico tocante e efectividad y seguridad di extract di Aloe Vera como cosmetica y medicina.

== Descripcion ==
[[File:Aloe vera in Aruba.jpg|thumb|Un troshi di Aloe vera cu su flornan tubolar colgando di un taki]]
Aloe vera ta un planta sin stam of cu stam chikito cu ta crece un largura di 60-100 cm y ta propoga su mes via clonacion, pues e planta mayor, na un manera natural y asexual, ta produci un planta menor cu ta geneticamente identico cu e planta mayor. E blachinan di e planta ta diki cu hopi carni y ta berde te cu berde shinishi, y algun variacion tin pikpik blanco riba e superficie di e parti ariba of abou di e stam. E rand di e blachinan ta serrata y tin puntanan blanco chikito. E planta ta produci flor durante berano riba un taki cu por crece te cu 90 cm largo, caminda e flornan ta colga y cada flor tin un corolla tubolar di 2-3 cm color geel. Manera otro specie di Aloe, Aloe vera ta forma e ''Arbuscular mycorrhizas'', un relacion simbiotico cu ta duna e planta mihor acceso na mineral pa nutricion obtenibel den e terra.

== Distrubicion ==
Aloe vera ta considera un planta nativo solamento den parti zuid oost di Peninsula di Arabia den montaña Al-Hajar na parti noord oost di Oman. Si, e planta a wordo cultiva rond di mundo caminda awe e ta naturalisa den region di Noord Africa, Sudan y su bisiñanan, y tambe Islanan Canari, Islanan Madeira y Capo Verde. Tambe ta naturalisa den region di Algarve na Portugal y ta crece den mondi den parti zuid si Spaña, specialmente den region di Murcia.

E species a wordo introduci na China y varios parti di zuid Europa den siglo 17. E la naturalisa na hopi otro lugar y por wordo haña den region cu clima arido, tempera y tropical den continentenan cu clima tempera. E distrubicion actual di e planta por ta un resultado di cultivacion.{{Appendix|refs|2=
* {{Tradukshon for di otro Wikipedia|idioma=en|oldid =|titulo=Aloe vera}}
{{References}}
}}
[[Category:Flora]]
__NOEDITSECTION__
