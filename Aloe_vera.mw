{{Variante|a}}
'''Aloe vera''' ta un planta soculento di e genero Aloe. E ta un planta perenial semperberde, cu ta origina di e Peninsula Arabico, pero por crece wild den climanan tropical, semi tropical y arido rond di mundo. E ta ser cultiva pa uzonan agricultural y medicinal. E specie tambe ta wordo uza como planta decorativo y por crece paden di cas como un planta den pochi.

Aloe Vera por wordo ha√±a den varios producto pa consumidor manera bebida, crema pa cuero, cosmetica, pomada of den forma di gel pa trata kemadura chikito y kima door di solo. Tin tiki evidencia clinico tocante e efectividad y seguridad di extract di Aloe Vera como cosmetica y medicina.

== Descripcion ==
Aloe vera ta un planta sin stam of cu stam chikito cu ta crece un largura di 60-100 cm y ta propoga su mes via clonacion, pues e planta mayor, na un manera natural y asexual, ta produci un planta menor cu ta geneticamente identico cu e planta mayor. E blachinan di e planta ta diki cu hopi carni y ta berde te cu berde shinishi, y algun variacion tin pikpik blanco riba e superficie di e parti ariba of abou di e stam. E rand di e blachinan ta serrata y tin puntanan blanco chikito. E planta ta produci flor durante berano riba un pik cu por crece te cu 90 cm largo, caminda e flornan ta colga y tin un corolla tubolar di 2-3 cm color geel. Manera otro specie di Aloe, Aloe vera ta forma e ''Arbuscular mycorrhizas'', un relacion simbiotico cu ta duna e planta mihor acceso na mineral pa nutricion obtenibel den e terra.{{Appendix|refs|2=
* {{Tradukshon for di otro Wikipedia|idioma=en|oldid =|titulo=Aloe vera}}
{{References}}
}}
[[Category:Flora]]
__NOEDITSECTION__
