E '''Norma-Wever-Croes''' ta un nomber colectivo pa un serie di normanan pa regula e salario maximo di funcionario halto den sector publico y semi-publico na [[Aruba]]. E norma tin como base un limite di salario fiha na 130% di e total di salario di e prome minister di Aruba.<ref>{{nl}}{{citeer web|url=https://antilliaansdagblad.com/aruba/21376-wever-croes-norm-ingevoerd-op-aruba|titel=Wever-Croesnorm ingevoerd op Aruba|werk=Antilliaans Dagblad|datum=2020-04-22|bezochtdatum=2022-06-28}}</ref> E norma ta carga e nomber di [[Evelyn Wever-Croes]], [[Lista di prome ministro di Aruba|prome minister di Aruba]] desde 2017.  

Introduccion di e norma salarial na 2020 tabata un medida den cuadro di e "Landenpakket", e pakete di medida pa mehora e situacion financiero-economico na Aruba den palabracion cu [[Hulanda]] y un condicion di [[Konseho di Minister di Reino Hulandes|Conseho di Minister di Reino]] (RMR, "Rijksministerraad") pa e di dos pakete di sosten di liquides durante e [[Crisis di COVID-19 na Aruba|crisis di corona na Aruba]]].<ref>{{nl}}{{citeer web|url=https://aruba.nu/2021/09/wever-croes-norm-ter-discussie/|titel=Wever-Croesnorm ter discussie|werk=Aruba.nu|datum=2021-08-28|bezochtdatum=2022-06-28}}</ref> Meta di e norma, un modelo comparabel cu e asina yama "Balkenendenorm" estableci na Hulanda na aña 2013, ta pa evita dunamento di salario exorbitante den sector (semi-)publico y pa trece cambio den e structura salarial di gobierno.<ref>[https://rva.aw/rva/wp-content/uploads/2020/11/RvA-161-20.pdf Advies inzake LNT van Raad van Advies Aruba], 6 di yanuüari 2021</ref> Mas despues RMR a mara eliminacion di e recorte salarial di ambtenaar di 12,6%, otro medida den cuadro di corona desde 2020, na un formalisacion di e norma salarial. E norma-Wever-Croes a wordo incorpora den un ley titula "Landsverordening Normering Topinkomens" (LNT) i presenta pa tratamento na [[Parlamento di Aruba]] na 2022.<ref>{{Citeer web|url=https://www.noticiacla.com/news/25649|titel=Parlamento ta trata ley pa regula salario maximo di directornan|werk=NoticiaCla|datum=2022-06-28}}</ref> 

{{Appendix}}

[[Category:Aruba]]
