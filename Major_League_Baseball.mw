[[File:245parkNYC.jpg|thumb|right|Sede di Major League Baseball na 245 Park Avenue, [[Manhattan]], [[New York City]]]]
'''Major League Baseball (MLB)''' ta un organisashon di [[beisbòl]] profeshonal i ta esun mas bieu di e kuater liganan di deporte major profeshonal na [[Estadonan Uni di Merka|Merka]] i [[Canada]]. Un total di 30 ekipo ta hunga den e [[American League]] (AL) i e [[National League]] (NL), kua a operá komo ententidat individual for di aña 1901 i 1876 respektivamente. Na aña 2000 e dos liganan a uni bou di e nòmber [[Commissioner of Baseball]]. Tambe e organisashon ta maneha e liganan di minor league baseball, kual ta konsisti di mas o menos 240 ekipo ku ta afiliá ku e ekiponan major. Huntu ku e [[International Baseball Federation]], e liga ta maneha e torneo internashonal di [[World Baseball Classic]].

E promé ekipo profeshonal fundá tabata keda na [[Cincinnati]] i a keda fundá na aña 1869. E promé dekadanan di beisbòl profeshonal tabata wòrdu karakteristiká pa rivaldat entre ekipo i hungadónan ku frekuentemente tabata move di un ekipo pa otro òf di un liga pa otro. E periodo promé 1920 den beibòl ta konosí komo e [[dead-ball era]]; masha poko hungadónan tabata bati home run durante di e temporada ei. Beisbòl a sobrebibi un insidente konosí komo e [[Black Sox Scandal]] kual a sosede na e [[1919 World Series]]. E deporte a popularisá mas den e añanan 1920 i a sobrebibí temporadanan ferfelu manera e [[Great Depression]] i [[Segundo Guera Mundial]]. Korto tempu despues di guera, e barera di koló den beisbòl a keda kibrá pa [[Jackie Robinson]].

Añanan 1950 i 1960 tabata un temporada di ekspanshon di e AL i NL i despues stadionnan nobo i yerba artifisial a sigui kambia e wega den añanan 1970 i 1980. Home run nan tabata domina e deporte durante di añanan 1990 i media a kuminsa diskutí uzó di [[steroids]] bou di e hungadónan di liga major durante di añanan 2000. Na aña 2006 un investigashon produsí pa [[Mitchel Report]] a implika ku mayoria hungadó tabata uza supstansianan prohibí pa subi nan prestashon durante di partidonan.

Awendia MLB ta inkorpora [[trinta ekipo]]: bintinuebe ku ta keda den Merka i unu ku ta keda den [[Canada]]. Ekiponan ta hunga 162 wega kada temporada i 5 ekipo den kada liga ta avansa pa e torneo ku ta tuma lugá despues ku temporada sera. Esaki ta kulminá den e [[World Series]], un torneo entre dos liga kaminda ku ta wak [[best-of-seven]]. E torneo akí ta data bek na aña 1903. Partidonan di beisbòl ta wòrdu transmití den henter [[Nort Amerika]] i tambe den varios otro pais mundialmente. Enkuentronan ta wòrdu transmití pa medio di televishon, radio i internet.

== Islanan ABC ==
Prosedente di e islanan [[Aruba]] i [[Kòrsou]] tabatin i tin varios pelotero aktivo den Mayor League Baseball:
* [[Ozzie Albies]] - Kòrsou, 2017-presente
* [[Sherten Apostel]] - Kòrsou, 2020-2021
* [[Wladimir Balentien]] - Kòrsou, 2007=2009
* [[Roger Bernadina]] - Kòrsou, 2008-2014
* [[Xander Bogaerts]] - Aruba, 2013-presente
* [[Yurendell de Caster]] - Kòrsou, 2006
* [[Ivanon Coffie]] - Kòrsou, 2000
* [[Radhames Dijkhoff]] - Aruba, 1998
* [[Kenley Jansen]] - Kòrsou, 2010-presente
* [[Andruw Jones]] - Kòrsou, 1996-2012
* [[Jair Jurrjens]] - Kòrsou, 2007-2014
* [[Eugene Kingsale]] - Aruba, 1996-2003
* [[Calvin Maduro]] - Aruba, 1996-2002
* [[Shairon Martis]] - Kòrsou, 2008-2013
* [[Hensley Meulens]] - Kòrsou, 1989-1998
* [[Ralph Milliard]] - Kòrsou, 1996-1998
* [[Sidney Ponson]] - Aruba, 1998-2009
* [[Jurickson Profar]] - Kòrsou, 2012-presente
* [[Jonathan Schoop]] - Kòrsou, 2013-presente
* [[Andrelton Simmons]] - Kòrsou, 2012-presente
* [[Randall Simon]] - Kòrsou, 1997-2006
* [[Chadwich Tromp]] - Aruba, 2020


[[Category:Beisbòl]]
