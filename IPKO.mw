[[File:Structuur en locatie van het Koninkrijk der Nederlanden.svg|300x200px|thumb|Struktura di e paisnan den [[Reino Hulandes]]]]
'''IPKO''' òf '''Interparlementair Koninkrijksoverleg''' ta un plataforma di konsulta strukturá di e parlamentonan di e paisnan di [[Reino Hulandes]]. Ku e paisnan ta referi na [[Hulanda]], [[Aruba]], [[Kòrsou]] i [[Sint Maarten]].

E plataforma ta sirbi komo instrumento pa promove komunikashon direkto i personal entre miembronan di e diferente parlamentonan den Reino Hulandes. Ta e intenshon pa, atraves di interkambio di informashon y puntonan di bista y dor di reunionnan personal riba varios tema ku ta interesa kada pais, ku por logra mas y miho komprendimento. Si ta nesesario mas reunion, ta hasi eseinan via videokonferensia. Na final di kada reunion di IPKO ta traha un lista di akuerdonan y kada lider di delegashon di kada pais ta firm'e. Durante aña e lidernan di delegashon ta monitor si ta kumpli ku tur e akuerdonan. 

== Reunion i temanan ==
E reunionnan di IPKO ta sosodé dos biaha pa aña. Na yanüari e ta tuma luga den un di e paisnan den Karibe y na yüni e reunionnan ta tuma luga den sala di [[Eerste Kamer]] i [[Tweede Kamer]] na [[Den Haag]]. Prome di inisiá e reunionnan di IPKO ta e kustumber pa e delegashonnan di Aruba, Korsou i Sint Maarten tene un reunion den konstelashon tripartit.<ref>[https://www.noticiacla.com/news/23202 Delegacionan Parlamentario di Aruba, Corsou y St Maarten a tene reunion tripartit na Bonaire], NoticiaCla (22 ougustus 2021). Rekuperá 23 ougùstùs 2021.</ref>  

Pa añanan largu e relashonnan dentro di Reino tabata un tema predominante durante e reunionnan. Temanan sentral entre 2015 i 2020 tabata e introdukshon di un areglo di disputa pa e paisnan di Reino, konosi komo "geschillenregeling", e konsekuensianan di orkan Irma, kambio di klima, metanan di desaroyo sostenibel i e efektonan di e krisis di refugiadonan [[Venezuela|venezolano]]. Despues di a surgi e [[Pandemia coronavirus 2019-2020|pandemia di COVID]] ta añadi na 2021 un punto di diskushon importante ku ta e konsepto di [[ley di reino]] tokante COHO ("Caribisch Orgaan voor Hervorming en Ontwikkeling").

== Historia ==
E prome "Contactplan" ta data di aña 1970 ku partnernan Hulanda, [[Antias Hulandes]] i [[Sürnam]]. Riba inisiativa di [[presidente]] di e parlamento [[Sürnam|sürnameño]], Jagernath Lachmon, a realisá un plataforma di konsulta pa evita ku lo surgi problemanan inesesario entre e diferente parlamentonan den Reino.<ref>{{nl}}[https://resolver.kb.nl/resolve?urn=ddd:011187121:mpeg21:a0036 Sedney en Lachmon tevreden over besprekingen in Nederland], De Vrije Stem (21 januari 1970). Rekuperá 23 ougùstùs 2021.</ref> Despues di aña 1975, ora ku Sürnam a haya su independensia for di Hulanda, a sigui e reunionnan entre Hulanda y Antias. Na aña 1986, ora Aruba a haya su [[Status aparte di Aruba|status aparte]], a bolbe amplia e partnernan na tres. Te ku [[6 di yanüari]] [[2006]] tabata yama e reunionnan "Contactplan" y despues di esei te ku aña 2010 tabata yam'e "Parlementair Overleg Koninkrijksrelaties" (POK). Despues di e [[Disolucion di Antia Hulandes|desmantelashon di Antias Hulandes]] dia [[10 di oktober]] [[2010]] a forma IPKO di nobo ku e partnernan Hulanda, Aruba, Kòrsou i Sint Maarten.

Na 2008 e plataforma a pidi un komision independiente pa konseho tokante e legitimidat demokratiko di tumamentu di desishon dentro di Reino i e kontrol riba [[Konseho di Minister di Reino Hulandes]] ("Rijksministerraad"). Esaki a resulta na 2009 den un raport di rekomendashonnan pa reforsá e défisit demokratiko riba nivel di Reino.<ref>{{nl}}[https://www.eerstekamer.nl/publicatie/20091111/kiezen_voor_het_koninkrijk/document Eerste Kamer, rapport Kiezen voor het Koninkrijk], ''Eerstekamer.nl'', 11 november 2009</ref> 

== Mira tambe ==
* [[Statuut pa e Reino Hulandes]]
* [[Disolucion di Antia Hulandes|Disolushon di Antias Hulandes]]

{{Appendix|refs|2=
* {{Tradukshon for di otro Wikipedia|idioma=nl|oldid =55464389|titulo=Interparlementair Koninkrijksoverleg}}
{{References}}
; Lista di fuente
* [https://www.eerstekamer.nl/begrip/interparlementair  Eerste Kamer der Staten-Generaal, IPKO]
}}

[[:Category:Gobièrnu]]
