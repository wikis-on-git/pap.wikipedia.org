{{Variante|a}}
[[File:Een van de deelnemers aan de RTC C.A. Eman Surinamers in Nederland 29 foto's uit het archief van Ons Vrije Nederland (serietitel), NG-2005-19-11.jpg|thumb|Shon A na Conferencia di Mesa Rondo (RTC) na 1948]]
'''Cornelis Albert Eman''', mihor conoci como '''Shon A''', (n. [[17 di mei]] [[1916]] na [[Aruba]] - [[Kòrsou|Corsou]], [[13 di yüli|13 di juli]] [[1967]]) tabata un politico Arubano.

Shon A ta yiu di [[Jan Hendrik (Shon Henny) Eman]], fundado di [[Partido di Pueblo Arubano]] (AVP). Despues di e fayecimento di su tata na 1957 Shon A a bira lider di AVP. Entre 1939 y 1951 ela fungi como miembro di Politieraad, un organo cu representacion di pueblo. Na 1951 ela keda elegi den Conseho Insular di Aruba, unda ela sirbi 16 aña como miembro y lider di fraccion. Alabes e tabata miembro di parlamento di Antias Hulandes desde 23 di september 1958 te na su morto.<ref name="NA">{{nl}}H. Hoetink, Encyclopedie van de Nederlandse Antillen, Elsevier (1969)</ref>

Shon A a forma parti di e delegacion [[Antias Hulandes|Antiano]] cu a participa na e Conferencia di Mesa Rondo (RTC) na 1948 y 1952-1954.<ref name="NA"/> Na [[1948]] e tabata lider di e delegacion Arubano y dia 18 di maart a entrega un peticion na Reina Wilhelmina pa Aruba separa (sali) for di [[Antias Hulandes]] y bira un teritorio autonomo. E palabra uza e tempo ey tabata "separacion".

[[File:Monument 18 March.jpeg|thumb|left|Busto di Shon A Eman situa na "Monumento 18 di maart" na [[Oranjestad (Aruba)|Oranjestad]]]]
Shon A ta fayece dia 13 di juli 1967 na Corsou, despues di sufri un atake di curazon na edad di 51 aña.<ref>{{nl}}[https://resolver.kb.nl/resolve?urn=ddd:010644148:mpeg21:a0104  Aruba herdenkt vandaag sterfdag Shon A], Amigoe, 13 juli 1992. Recupera 3 augustus 2021.</ref>

Shon A Eman tabata casa cu Blanche Marie Hartogh y hunto nan tabatin ocho yiu. Dos yiu, [[Henny Eman]] y [[Mike Eman]], a sigui un carera politico y a fungi como [[Promé minister]] di pais Aruba.<ref>{{nl}}[https://resolver.kb.nl/resolve?urn=ddd:010644844:mpeg21:a0102  Drie generaties Eman centraal in Arubaanse politiek], Amigoe, 18 december 1995. Recupera 3 augustus 2021.</ref>

{{Appendix}}

{{Commonscat}}

{{DEFAULTSORT:Eman, Henny Shon A}}
[[Category:Hendenan]]
[[Category:Politico di Aruba]]
[[Category:Arubano konosí]]
