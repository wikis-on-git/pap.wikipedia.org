[[File:Biblioteka_korsou.jpg‎|250px|thumb|[[Biblioteka Públiko Kòrsou]]]]

Un '''biblioteka''' òf '''libreria''' (na [[Griego]]: βιβλιοθηκη ''bibliotèkè'', ''"lugá pa warda buki"'') ta un kolekshon di buki, dokumento, fuente literario, rekurso òf material útil pa uso komun; organisá i mantené pa un instituto privá òf públiko. Biblioteka por ta nifiká tambe e lugá òf espasio kaminda ta warda e kolekshon aki. Den un biblioteka mayoria bia tin un espasio tambe pa sinta studia.
[[File:Biblioteca Nacional Aruba.jpg‎‎|thumb|left|[[Biblioteca Nacional Aruba]]]]
E kolekshonnan den un biblioteka ta wòrdu usá pa personanan ku no tin e moda pa kumpra nan mes kolekshonnan, pero ku si mester di esakinan pa studia òf pa hasi kualke investigashon. Tin bia tambe bo ta haña den un biblioteka kolekshonnan antiguo òf ku un balor asina haltu ku no por haña esakinan pa kumpra. Banda di esaki por haña tambe yudansa serka un [[bibliotekario]], kual ta un eksperto den buska, organisá i interpretá informashon. 

Awendia bibliotekanan ta manera un mangasina di konosementu i un punto di akseso pa imprenta, oudio i materialnan visual den tur tipo di format. Bibliotekanan tambe ta fasilitá e públiko ku akseso na fuentenan elektróniko i [[Internèt]].

== Tipo di Biblioteka ==
Rònt mundu bo por haña diferente tipo di biblioteka. Esnan mas konosi ta:
* Biblioteka públiko
* Biblioteka nashonal
* Biblioteka sientífiko
* Biblioteka Musikal
* Biblioteka Digital

== Mira tambe ==
* [[Biblioteca Nacional Aruba|Biblioteka Nashonal Aruba]]
* [[Biblioteka Nashonal Kòrsou]]

== Linknan eksterno ==
* [https://web.archive.org/web/20100814163312/http://www.curacaopubliclibrary.an/ Sitio ofisial di Biblioteka Públiko Kòrsou]
* [http://www.bibliotecanacional.aw/ Sitio ofisial di Biblioteca Nacional Aruba]

[[Category:Edukashon]]
