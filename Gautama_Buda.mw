[[File:Buddha Bodhgaya.JPG|right|thumb|Buda na [[Bodhgaya]]]]'''Gautama Buda''' of Buda tabata un legendario naci den e antiguo ciudad na [[India]] di [[Lumbini]]. E ta un figura religioso sagrado pa e budistanan y tambe pa e hindustanan. E fundado Dharma e prome [[Gran Iluminado]] p’e [[budismo]] y e encarnacion di e dios [[Vishnu]] pa e [[hinduismo]].

Aunke ta existi hopi leyenda ta considera cu e tabata un lider spiritual conoci como '''Siddhartha Gautama'''. El a biba den epoca di cambio cultural unda tabatin hopi atake di e procedimento religioso tradicional na [[India]]. 
E religion Buda ta un di e religionnan mas grandi na mundo. 
E termino buda ta nifica ‘inteligente’ of ‘iluminado’ ta pa nombra tur e humanonan cu a haya e [[nirvana]].

== '''Nacimento''' ==


Su luga di nacimento tabata na [[Lumbini]] den e reino [[Kapilavatthu]], un pueblo di [[Terai]] (actuamente [[Nepal]]) cu ta keda na e seronan di [[Himalay]]a. 
No tin fecha exacto, segun investigadonan, cu el a nace na e tempo 583 [[p.C.]]
Su tata, [[Rey Suddhidana]] tabata un lider di un grupo yama ''Shakya''. 
Segun leyenda cu [[Reina Maya]] mama di Siddhartha a soña un anochi y cu el mira un olifanti cu shete cacho y cabes colo cora bahando fo’i shelo y drenta den su barica na banda drechi. Ocho sacerdote a splic'e cu su yiu ta bay ta un santo y ta bay alcansa e sabiduria perfecto.
Despues el bay na su cura cu su sirvientenan y cana bou di un mata, el a colga su mes na un palo y mira shelo y na mesun momento yiu Siddartha a sali na banda.

Ora Prins Siddartha tabata un tiki mas grandi, un homber religioso a bin propone cu e ta bay ta un militar poderoso of un docente religioso. 
El nace den un bida luhoso y proteha for di otro religion y di sufrimento.

== '''Hubentud''' ==


Su prome aña como prins, Siddartha a trancuri complentamente fo’i hende den tur actividad spiritual, semper el a biba cu su famianan. El a ricibi miho educacion y formacion den su tempo.
Siddartha a cuminsa sinti curiosidad p’e conoce e bida mundano exterior y el a pidi su tata permiso p’e satisface su deseo. Su tata Suddhidana a accedi, pero pa e proteccion di su yiu, el a manda un orden pa despeha e cayanan pa tur vision malo p’e consenshi di su yiu.

== '''Casamento''' ==


Na e edad 16 aña el a compromete su matrimonio cu su prima [[Yasodhara]]. Ora el a alcansa e adolescencia, el a casa cu su prima y cerca na e edad 30 aña, el a haya un yiu homber [[Rahula]] cu ta nifica ‘obstaculo’ y ‘cadena’. Pa hopi tempo nan a cria su yiu na e palacio.

== '''Abandono di hogar''' ==


E descubrimento di behes, enfermedad y morto tabata traumatico pa Siddhartha. El a haya sa cu e tambe ta bay sufri asina y su animo a bira tristo, el cuestiona su mes: ‘Con un hende por biba na paz y felicidad si esaki ta haci e bida desastroso’. 
E prins a wak un biaha un anacoreta(=retiro), un pastor medicante, el a sinti su mes hopi impresiona di nan caracter di trankilidad. El a dicidi di biba asina di un bida extremo ascetismo(=practica) bibando como pober.
Siddhartha a biba como prins na e edad 29 aña. El a bandona su hogar lagando atras su casa y yiu. El a drenta na e bida mundano cu cabes feita y un bisti di colo geel. Sin placa, ni bienestar nada. Den buskeda di iluminacion.


== '''Docente''' ==


Saddhartha a siña for di cuater diferente docente. El a siña dos cos importante: prome, ascetismo extremo no ta conduci e liberacion total, sino un tiki mas y di dos, cu el a yega cierto instante cu ningun docente ta capaz di siña mas cu ne.
Saddhartha a dicidi di no sigui busca crecemento di sabirudia mas, sino paden den su mes.

[[File:Dunhuang Mara Budda 2.jpg|thumb|left|Un pintura di e bida du Buda]]

Tabatin dia cu e no tabata come y ni bebe, pasobra e tabata practicando su extremo ascetismo. E tabata suak, un par minuut despues di su morto. 
El a scucha un docente siñando un mucha muhe con pa toca e cis (citer,zither) el a bis’e: 
‘Si e hilo ta fofo, e ora ey no ta zona bon, pero si e ta hopi ahusta e ta kibra. 
E hilo tin cu ta net bon p’asina e duna su musica y harmonia’. 
Na e momento ey buda a compronde cu e caminda fisica austeridad no kiermen pa alcansa liberacion. 
For di e dia ey el a encurasha hopi hende pa tuma e paso di extremo. El a yam'e ‘camindanan di medio’.

== '''Morto''' ==


Ora buda tabatin 80 aña el a bisa su amigonan y su prima [[Ananda]] cu e ta bay laga nan pronto. Na [[Kushinagara]] no hopi leu for di cas, el a come cuminda venenoso cu a causa un dolor inmenso y sacamento. Finalmente el a bay drumi bou di un pal’i mango y muri.

[[Category:Religion]]
