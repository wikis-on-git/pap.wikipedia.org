{{Variante|a}}
[[File:Statue Padu Lampe.jpg|thumb|300px|Estatua di Padu Lampe i Rufo Wever na Plasa Padu Lampe, [[Oranjestad (Aruba)|Oranjestad]]]]
'''Aruba Dushi Tera''' ta e [[himno]] oficial di [[Aruba]]. E ta un [[wals]] skirbi pa [[Padu Lampe]] y componi pa [[Rufo Wever]] y ta data di 1952. A acepta e cantica aki como e [[himno nashonal|himno nacional]] di Aruba riba dia [[18 di maart]] di [[1976]]. 

==Creacion di e cantica==
Na aña 1952 Padu Lampe y Rufo Wever a compone e cantica pa motibo di a sinti e necesidad di tin un piesa cu ta expresa e amor di e pueblo Arubano pa e isla y lanta e sentimento patriotico den cada persona. E grupo di musico y canto ‘De Trupialen’, bou direccion di Frère Alexius, a hinca e cancion aki den nan repertorio y asina su popularidad a crece. Popularidad di e cantica a bira mas grandi ora cu na 1954 a graba e cantica riba un disco 78 rpm, canta pa ‘De Trupialen’ y compaña riba piano pa Padu Lampe. <ref>[https://www.awemainta.com/newspapers/AM210308/offline/download.pdf Nos Himno ‘Aruba Dushi Tera’ ta Aruba su simbolo nacional ya pa su 45 aniversario], Awemainta (8 maart 2021</ref>

Dia 25 di februari 1976 un comision instala pa Gobierno a haci un recomendacion pa uza “Aruba Dushi Tera” como nos himno nacional y den ritmo di wals. Tambe a propone pa agrega un couplet mas n’e cantica. Miembronan di comision tabata Rufo Wever (presidente), Eddy Bennett, Maybeline Arends-Croes y Hubert (Lio) Booi.<ref>[https://resolver.kb.nl/resolve?urn=ddd:010460165:mpeg21:a0084 Amigoe, "Commissies voor vlag en volkslied", 17 januari 1976]</ref>  E ultimo couplet ta wordo skirbi pa Hubert (Lio) Booi.

== Letra di e Himno ==
[[File:Aruba Dushi Tera instrumental.ogg|thumb|Aruba Dushi Tera (instrumental)]]
Aruba patria aprecia<br />
nos cuna venera<br />
Chikito y simpel bo por ta<br />
pero si respeta.<br />
<br />
'''refran:'''<br />
Oh, Aruba, dushi tera<br />
nos baranca tan stima<br />
Nos amor p’abo t’asina grandi<br />
cu n’tin nada pa kibr'e, cu'n tin nada pa kibr'e.<br />
<br />
Bo playanan tan admira<br />
cu palma tur dorna<br />
Bo escudo y bandera ta<br />
orguyo di nos tur.<br />
<br />
refran<br />
<br />
Grandeza di bo pueblo ta<br />
su gran cordialidad<br />
Cu Dios por guia y conserva<br />
su amor pa libertad.<br />
<br />
refran

{{Template:Navegacion simbolo nacional Aruba}}
{{Appendix}}

[[Category:Aruba]]
[[Category:Himno Nashonal]]
