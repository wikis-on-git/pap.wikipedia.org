[[File:Landlocked countries.svg|thumb|350x350px|Paísnan sin frontera maritimo mundialmente]]
Un '''país sin frontera maritimo''' ta un [[país]] of [[stat soberano]] ku ta enteramente rondoná ku tera òf ku su frontera martitimo ta keda na un [[Basin endorreica|laman será]]. Aktualmente tin 14 país den e situashon akí, di kual kuater ta parsialmente rekonosé. Solamente dos, [[Bolivia]] i [[Paraguai]] den [[Sur Amérika]] ta pafo di [[Afro-Eurasia]] ([[Mundu Bieu]]).
 
E absensia di un frontera maritimo tin chens di hasi un pais ekonomikamente i politikamente hèndikèp. Pesei mayoria país den historia a lucha pa haña akseso na e lamannan grandi, maske ku esei por tabata kosta rikesa i kombate pisá.

Dependiendo di e grado di desaroyo, barera di idioma i otro konsiderashonan, keda sin frontera maritimo por òf no por ta un desventaha ekonomiko. Algun país den historia ku tabata sin frontera maritimo, manera [[Suecia]], Luxembourg i Lichtenstein, frekuentemente por huza neutralidat na nan adventaha politikamente. 

E gran mayoria, sin embargo, ta klasifiká komo Landlocked Developing Countries (LLCS). Nuebe di e diesdos paísnan ku e [[Human Development Index]] (HDI) di mas abou, tin absensia di un frontera maritimo.

==Historia i importansia==
Historikamente mirá mayoria país sin frontera tabata keda perhudiká riba diferent tereno. E paísnan aki tabata keda sin akseso na laman, butando ku no tatin akseso na rekurso manera piskamentu.  Mas importante ahinda, tabata buta ku e país no tatin akseso na komèrsio maritimo, ku te dia di awe ta forma un gran parti di komèrsio internashonal. Mayoria biaha paísnan ku akseso na laman tin mas rikesa i nan ta mas densamente poblá ku e paísnan ku ta keda mas paden.

Paísnan a hasi varios intento pa preveni ku paísnan ta keda sin frontera maritimo:

* E [[Association Internationale du Congo]] ku tabata na mando den e aktual [[Republika Demokratiko Congo]], a haña un pida teritorio ku anterior tabata pertenese na [[Angola]] dor di e [[Konferensha Kolonial di Berlin]] ku a tuma lugá na 1885, pa e kolonia por keda konekta ku laman.
* [[Republika Ragusa]] a duna e suidat kostera [[Neum]] na e [[Imperio Otomano]] na 1699, paso Republika Ragusa no tabata kier tabatin frontero ku e [[Republika Venesia]]. E pida munisipio akí finalmente a keda hereda pa [[Bosnia Herzogovina]] i esei a ta e motibu ku e pais tin akseso limitá na e [[Laman Adriatiko]] i ku e kosta Adriatiko di [[Kroatia]] ta partí na dos i ku mester krusa frontera dos biaha foi Kroatia pa por yega [[Dubrovnik]].
* Despues di [[Prome Guera Mundial|Promé Guera Mundial]], [[Polonia]] a haña e [[Corridor Polako]] pa asina haña akseso na [[Laman Ost]].
* [[Donau]] ta un [[Awanan internashonal|riu internashonal]], pa asina duna e paísnan parti paden di [[Oropa]], kual ta [[Austria]], [[Serbia]] i [[Slovakia]], akseso na [[Laman Pretu]] sin muchu problema.
* Mesun kos ta konta pa e [[Rijn]], kaminda ku e [[Akto di Manheim]] ta duna akseso na e [[Laman Nort]].

Paísnan por perde akseso na laman tambe, kual no ta tur biaha ta sin konsekuensia:
* Kreashon di e paísnan nobo [[Eritrea]] (na 1993) i [[Montenegro]] (na 2006) a buta ku [[Etiopia]] i [[Serbia]] a perde frontera martitimo.
* [[Bolivia]] a perde su frontera maritimo na man di [[Chile]] despues di e [[Guera di Salpeter]] ku a dura di 1879 pa 1884. Te dia di awe e marina di Bolivia ta trein den e [[Lago Titica]] pa si dado kaso sosede ku Bolivia bolbe haña akseso na laman.
* [[Austria]] i [[Hungria]] a perde nan akseso na laman komo resultado di e [[Tratado di Trianon]] na 1920. Promé ku e tempu akí e puerto Kroatiko [[Rijeka]] tabat fungi komo e uniko puerto internashonal di Hongaria, den e periodonan 1779-1813, 1822-1848 i 1868-1918. Aunke [[Kroatia]] tabatin un [[monarchia konstitushonal]] den Hongaria, Rijeka no tabata kai den esaki i tabata keda goberná for di [[Boedapest]] pa un gobernador.
* Despues ku e [[Alliadonan]] a reparti e [[Imperio Otoman]] despues di e [[Tratado di Sèvres]] na fin di e [[Prome Guera Mundial|Promé Guera Mundial]], [[Armenia]] a keda primintí un parti di e [[vilajet]] [[Trebizond]], kual lo a duna Armenia akseso na [[Laman Pretu]]. Sin embargo e Tratado di Sèvres no a keda realisá komo resultado di e [[Guera di Independencia Turko]] i a keda remplasá pa e [[Tratado di Lausanne]], den kua e teritorio a keda duná na [[Turkia]].
E [[Konvenshon di las Nashonan Uni di Derecho riba Laman]] desde 1994 a duna paísnan sin frontera maritimo derecho pa un pasahe pa i for di laman, sin ku e transporte tinku keda pasa den paísnan di transito. [[Nashonan Uni]] tin un plan di akshon pa sostene e [[país den desaroyo|paísnan den desaroyo]] i ku tin absensia di frontera maritimo. E responsabilidat di esaki ta kai bou di [[sekretaris-general]] [[Anwarul Karim Chowdhury]].

Algun país tin un kosta largu, pero gran parti di e kosta aki no ta sirbi pa komèrsio. [[Rusia]] por ehempel, durante di su historia tabatin solamente haf na e [[Laman di Eis Nort]], kual pa gran parti di aña ta di vris. E akseso na un puerto ku awa di laman kayente tabata un stimulante importante pa e ekspanshon Rusiano den direkson di [[Laman Ost]], [[Laman Pretu]] i [[Oceano Pasifiko]]. 

Algun país tin kosta ku ta keda na un [[laman marginal]], manera [[Laman Kaspiko]]. Komo ku den algun kaso e lamannan aki ta keda mirá komo [[lago]] i paso nan no ta duna e oportunidat pa komèrsio internashonaal, paísnan manera [[Kazachstan]] ta keda konsiderá komo paísnan sin frontera maritimo. [[Laman Kaspiko]], sin embargo, si tin un konekshon ku awa dor di e [[Wolga-Donkanal]] ku [[Laman Pretu]] i pues ku [[oceano]]. 

== Lista di paísnan sin frontera maritimo ==
{| class="vatop"
| width=32% |
* [[Afganistan]]
* [[Andorra]]
* [[Armenia]]
* [[Austria]]
* [[Azerbaijan]]<ref name=":0">Tin un kosta na e laman salu [[Laman Kaspiko]]</ref>
* [[Bhutan]]
* [[Bolivia]]
* [[Botswana]]
* [[Burkina Faso]]
* [[Burundi]]
* [[Republika Sentral Afrikano]]
* [[Etiopia]]
* [[Hungria]]
* [[Kazachstan]]<ref name=":0" /><ref name=":1">Tin un kosta na e lago ku awa salu [[Lago Aral]]</ref>
* [[Kirgizië]]
* ''[[Kosovo]]''<ref name=":2">Kosovo no ta un país ku a keda rekonosé pa tur pais mundialmente, pero ku ta keda inkluí pa spilkashon</ref>
| width=25 |
| width=32% |
* [[Laos]]
* [[Lesotho]]
* [[Liechtenstein]]
* [[Luxembourg]]
* [[Nort Macedonia]]
* [[Malawi]]
* [[Mali]]
* [[Moldavia]]
* [[Mongolia]]
* [[Nepal]]
* [[Nigeria]]
* [[Paraguai]]
* [[Rwanda]]
* [[San Marino]]
| width=25 |
| width="32%" |
* [[Serbia]]
* [[Slovakia]]
* [[Swaziland]]
* [[Tadzjikistan]]
* [[Chad]]
* [[Czechia]]
* [[Turkmenistan]]<ref name=":0" />
* [[Uganda]]
* [[Oezbekistan]]<ref name=":1" />
* [[Siudad Vatikano|Suidad Vatikano]]
* [[Belarus]]
* [[Zambia]]
* [[Zimbabwe]]
* [[Sur-Sudan|Sur Sudan]]

* [[Suecia]]
[[Category:Geografia]]

|}
Gran parti di e paísnan sin frontera maritimo por keda hinka den grupo bou di e siguiente blòk di paísnan:
* Paísnan sin frontera maritimo  den [[Asia Sentral]] (6): [[Afganistan]], [[Kazachstan]], [[Kirgizië]], [[Tadzjikistan]], [[Turkmenistan]] en [[Oezbekistan]]
* Paísnan sin frontera maritimo den [[Oropa Sentral]]  (8 òf 9): [[Hungria]], ''[[Kosovo]]''<ref name=":2" />, [[Liechtenstein]], [[Nort Macedonia]], [[Austria]], [[Serbia]], [[Slovakia]], [[Czechia]] i [[Suesia]]
* Paísnan sin frontera maritimo den [[Afrika Sentral]] i [[Ost Afrika]] (10): [[Burkina Faso]], [[Burundi]], [[Republika Sentral Afrikano]], [[Etiopia]], [[Mali]], [[Nigeria]], [[Uganda]], [[Rwanda]], [[Chad]] i [[Sur Sudan]]
* Paísnan sin frontera maritimo den [[Sur Afrika]] (4): [[Botswana]], [[Malawi]], [[Zambia]] i [[Zimbabwe]]
* Paísnan sin frontera maritimo den [[Kaukasia]] (2): [[Armenia]] i [[Azerbaijan]]
* Paísnan sin frontera maritimo den [[Sur Amérika]]: [[Bolivia]] i [[Paraguai]]
Banda di esei tin e siguiente paísnan sin frontera maritimo ku no tin frontera ku niun otro país ku tambe tin e absensia di un frontera maritimo:
* [[Afrika]]: [[Lesotho]] i [[Swaziland]]
* [[Asia]]: [[Bhutan]], [[Laos]], [[Mongolia]] i [[Nepal]]
* [[Oropa]]: [[Andorra]], [[Luxembourg]], [[Moldavia]], [[San Marino]], [[Siudad Vatikano|Suidad Vatikano]] i [[Belarus]]
Esakinan ta generalmente den Oropa paísnan chikí ku tin hopi kontakto ku paísnan bisiña. E pasahe liber di merkansia i persona ta buta ku en realidat tin akseso na laman.

Ora ku konta Armenia ku Azerbeidzjan komo país ku ta keda den Oropa, por bisa ku e [[kontinente]] ei tin 16 país sin frontera maritimo, kual ta hasiele e kontinente ku tin mas di e paísnan ei. Ora ku konta [[Kazachstan]] tambe aserka, e kantidat aki ta krese bira 17.  Pero si konta e tres paísnan aki komo país ku ta keda den [[Asia]], e ora ei [[Afrika]] ta esun ku tin mas país sin frontera maritimo. Asia tin entres 9 pa 13 país sin frontera maritimo (dependiente di e tres paísnan menshoná mas ariba) i [[Sur Amérika]] tin solamente dos. [[Nort Amerika]] i [[Oseania]] no tin ningun país sin frontera maritimo. Oseania no tin ningun frontera riba tera mes.

=== Paísnan sin frontera maritimo rondoná dor di país sin frontera maritimo ===
Na e momentunan aki tin dos país sin frontera maritimo ku ta keda será den otro país sin frontera maritimo. Pues un habitante di un país asina tinku krusa frontera dos biaha pa por yega kosta di un laman. Esaki nan ta:
* [[Liechtenstein]] den Oropa Sentral
* [[Oezbekistan]] den Asia Sentral
Liechtenstein tin frontera ku [[Turkmenistan]] en [[Kazachstan]], di kual ambos ta keda na [[Laman Kaspiko]] ku no ta duna akseso na laman. Pues Liechtenstein te uniko país na e momentunan aki ku ta kumpli ku tur kriteria pa por ta "un país sin frontera maritimo rondoná dor di país sin frontera maritimo".

Oezbekistan ta un país sin frontera maritimo rondoná dor di país sin frontera maritimo desde ku [[Union Sovietiko]] a kai na 1991. Liechtenstein a bira un país sin frontera maritimo despues di kaida si [[Oustria-Hongaria]] na 1918, pero tabatin frontera maritimo entre 1938 i 1945 ora ku [[Oustria]] a keda aneksá pa [[Nazi Alemania]].

=== Paísnan ku kasi tin absensia di un frontera maritimo ===
E siguiente paísnan ta kasi forma un país sin frontera maritimo dor di nan kosta kortiku:
* [[Bosnia Herzogovina]]
* [[Republika demokratika di Kongo |Congo-Kinshasa]]
* [[Irak]]
* [[Jordan|Hordania]]
* [[Slovenia]]

== Mira tambe ==
<references />

[[Category:Listanan]]
[[Category:Geografia]]
