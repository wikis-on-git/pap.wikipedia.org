{| id="toc" style="width:20em; margin:0 0 0.5em 1em; float:right;"
!align="center" bgcolor="green" colspan="3"|O, The Oprah Magazine
|-
|align="center" colspan="3"| [[File:O Magazine cover.jpg|200px]]
|-
!align="center" bgcolor="green" colspan="3"|Portada di O, The Oprah Magazine
|-
|}

'''''O, The Oprah Magazine''''', òf djis "O" manera e sa wòrdu yamá tin biaha ta un revista mensual fundá dor di [[Oprah Winfrey]] i Hearst Corporation. El a wòrdu publiká pa promé biaha dia 19 di aprel aña 2000. For di Yüni 2004 e kantidat di kopia bendí tabata mas ku 2.7 miyon. Un 66% di e esakinan tabata pa via di abonamènt. Un edishon spesial pa Sur Afrika a kuminsa wòrdu publiká na Aprel 2002, i segun un kompania sur afrikano di investigashon riba e kampo di propaganda tin un averahe di mas o menos 300.000 hende ku ta lesa e edishon aki.[https://web.archive.org/web/20050209072542/http://www.saarf.co.za/topmags.htm]
Ta interesante pa sa ku e editora prinsipal di e revista ta Oprah su mihó amiga [[Gayle King]].

Na aprel 2001 Oprah Winfrey i Hearst Corporation a wòrdu akusá di a husa nòmber di un otro revista sin pèrmit. Ronald Brockmeyer ku ta publiká e revista "O Magazine" un revista erotiko aleman ku a kuminsá wòrdu publiká varios aña promé ku esun di Oprah a entama e kaso aki. Na mart 2003 e wes John Koelt a kita e kaso for di mesa i a sita e diferensia den kontenido di e revistanan i e echo ku e revista aleman no ta wòrdu publiká periodikamente ni ta wòrdu bendí na gran eskala na merka komo motibunan pa esaki.

For di dia ku el a wòrdu fundá, Oprah tabata esun ku semper a aperesé riba e kaft di e revista. E promé edishon ku el a kompartí ku un otro persona tabata esun di aprel 2009 kaminda Oprah i e promé dama Michelle Obama ta riba e portada.[http://www.oprah.com/article/omagazine/20090223-orig-michelle-obama-oprah] E di dos portada ku Oprah lo kompartí lo ta huntu ku su kolega presentadó di programa di televishon Ellen DeGeneres den siguiente edishon. 

== Referensianan ==
{{reflist}}

== Lenknan Eksterno ==
* Official magazine websites: [http://www.oprah.com/omagazine/ Oprah Winfrey] and [http://www.hearst.com/magazines/property/mag_prop_o_2000.html Hearst]
* [http://www.hearstmags.com/oprah.htm Customer service website]
* [http://www.omediakit.com/ O, The Oprah Magazine media kit website]
* [https://web.archive.org/web/20030413064806/http://www.themagazineguys.com/oprah/index.html Magazine summary], including [[Audit Bureau of Circulations|ABC Circulation]] information and [[mission statement]]
* [https://web.archive.org/web/20090427121702/http://www.maximumedge.com/magazines/o_oprah.html O, The Oprah Magazine Subscription Price Comparison]

[[Category:Literatura]]
