[[File:LocationMartinique.png|thumb]]
'''Martinique''' (na [[frances|franses]]: '''Martinique''', den boka di e pueblo krioyo '''Matnik''') ta un isla den [[laman Karibe]] i un departamentu ultramar [[Fransia|franses]], un asina yamá ''département d'outre-mer'' (DOM). E ta keda 700 kilometro suit-west di [[Republika Dominikano]], suit di [[Dominica]] i panort di [[Saint Lucia]] i ta forma parti di [[archipielago]] di e [[Antianan Chiki]]. Sifranan di prome di yanüari 2007 ta mustra ku Martinique entretantu tin 401.000 habitante. E [[kapital]] di Martinique ta [[Fort-de-France]]. Departamentu Martinique huntu ku [[Guadeloupe|Departamentu Guadeloupe]] ta forma Antia Franses. Dominica i Saint Lucia antes tambe tabata franses pero despues a bira [[Inglatera|ingles]]. Martinique ta parti den kuater distrikto: Fort-de-France, Marin, Saint-Pierre i La Trinité.

== Geografia ==
[[File:Tropical forest.JPG|thumb|Boske tropical den bisindario di St-Denis]]
E superfisie total di Martinique ta 1102 km². E isla ta aproximadamente 60 km largu di nortwest pa suitoost. E ta masomenos mesun largura ku Kòrsou pero mas hanchu. E punta di mas haltu ta Mont Pelée (1.397 m).

== Historia ==
[[File:Battle martinique 1779 img 9388.jpg|thumb|[[Bataya di Martinique]] na 1779 entre Fransia I Britania]]
Den kuminsamentu tabata biba Arowak na Martinique ku tabata yama Madinina. Madinina ta nifika isla di flor. Den boka di pueblo: Madiana, "iles des fleurs". E nomber ta papia pa su mes ta un isla tur na flor. E Arowaknan a biba aki mas ku 2000 aña. Despues a bin e indjannan Carib.
Na aña 1502, 15 di yüni, [[Cristobal Colon]] a deskubri Martinique i na aña 1635 fransesnan a kolonisa Martinique. E prome siudat tabata Saint-Pierre.
Den kurso di añanan tabatin hopi bataya entre [[Francia]] i [[Inglatera]] pa e isla pero na final Francia a keda ku e isla.
Na [[1902]], [[8 di mei]], tabatin un gran erupshon di e [[volkan]] Mont Pelée ku a mata no menos ku 30.000 hende.

== Demografia ==
[[File:Martinique demography.png|thumb|630px|center|Évolution de la démographie entre 1961 et 2003 (chiffre de la [[Organisation des Nations unies pour l'alimentation et l'agriculture|FAO]], 2005). Population en milliers d'habitants.]]
 
Évolushon di e demografia entre 1961 I 2003 (cifranan di FAO, 2005). Populashon den miles di habitante. Finalmente na 2007 Martinik tabata konta 401.000 persona

E gran mayoria 90% di e poblashon ta desende di Afrika of ta un meskla di Afrikano-Europeo I Hindu. Esakinan ta esnan asina yama Creoles.(Kriyoyonan) Un menoria di 5% ta di origen Europeo. Hopi di nan ta di Francia. Esnan asina yama Békés. E sobra 5% ta konsisti di Hindu, Chines I hendenan di Medio Oriente.

== Siudatnan ==

E suidatnan principal di Martinik ta : Fort de France (95000 hab), Le Lamentin (40 000 hab), Le Robert (25 000 hab), Schoelcher, Sainte-Marie, I le François.

Aki un lista di 34 municipio di Martinik :

;Sentro
* Fort-de-France (préfecture) 
* Saint-Joseph 
* Le Lamentin 
* Schœlcher 
* Nord atlantique 
* Grand'Rivière 
* Macouba 
* Basse-Pointe 
* Le Lorrain 
* Marigot 
* Sainte-Marie 
* La Trinité (sous-préfecture) 
* Le Robert 
* Le Gros-Morne 
* Ajoupa-Bouillon 
* Nord caraïbe 
* Le Morne-Rouge
* Le Prêcheur 
* Saint-Pierre (sous-préfecture) 
* Le Carbet 
* Bellefontaine 
* Case-Pilote 
* Fonds-Saint-Denis 
* Le Morne-Vert 

;Suit
* Rivière-Salée 
* Les Anses d'Arlet 
* Le Diamant 
* Sainte-Luce 
* Le Marin (sous-préfecture) 
* Sainte-Anne 
* Les Trois-Îlets
* Le François 
* Le Vauclin 
* Ducos 
* Rivière-Pilote 
* Saint-Esprit

[[Category:Isla]]
