[[Image:Britney Spears.jpg|thumb|right|Britney Spears ]]
'''Britney Spears''' ta un [[kantante]] [[merka|Merikano]]. E a nanse [[2 desèmber|2 di desèmber]] [[1981]].

==Biografia==
Britney Spears a nanse na [[Kentwood]], [[Louisiana]], [[Merka]]. Su mayornan, James Parnell Spears (a nanse den 1952, profeshon: kontraktista) i Lynne Irene Bridges (a nanse den 1956, profeshon: ex-dosente), ta divorsiá. Su rumannan ta Jamie Lynn Spears ([[1991]]) i Bryan ([[1977]]).

Britney su promé [[single]] ''...Baby One More Time'' a aparesé na final di [[1998]]. E kantika tabata un hit global; den kasi tur país e kantika a yega number 1. Di e single, mas ku 3.8 mion kopia tabata bendí, 2.2 mion den [[Inglatera]] i [[Merka]]. No hopi despues, su promé [[album]] ku tambe yama ''...Baby One More Time'' a aparesé. E album tabatin éksito igual. Más ku 20 mion kopia di e album tabata bendí, mas ku 14 mion den Merka. Otro single di e album tabata ''(You Drive Me) Crazy'', ''Sometimes'', ''Born to Make You Happy'', i ''From the Bottom of My Broken Heart''. 

E siguiente album, ''Oops!... I Did It Again'', a aparesé den [[2001]]. E album tabata tin un éksito ku parse esun promé. E promé single di e album, ''Oops!... I Did It Again'', tambe tabata un éksito grandioso, e kantika a yega number 1 den hopi país anto di dje mas ku 1.5 mion tabata bendí. Di e album mes, mas ku 17.5 mion tabata kumprá. 

Despues di su di tres album ''Britney'' ([[2001]]), ku tabata sumamente menos eksitoso kompará ku e promé dos albumnan (mas ku 8 mion), Britney a disidí di pone mas atenshon riba su promé pelíkula ofisial, ''Crossroads''. Den e [[pelíkula]], Britney ta hunga e ròl di Lucy, un mucha ku a kaba di kaba skol anto ku ke hasi un kos di sumes, lugá su tata tin tur kos planiá kaba. E ta disidí di bai foi kas ku dos otro amiga anto ta bai [[Los Angeles|L.A.]], pa hasi oudishon pa bira kantante. Durante nan trip, nan ta pasa den yen di kos; Lucy ta haña sa ku un di su amiganan (Mimi) ta na barika, nan ta haña nan mes tin ku kanta den un bar pa sen, ora e topa su mama (paso esaki tabata su motibu mes), e mama ta bise ku e no tabata nada di haber kune for di dia ku e a nanse, nan ta haña sa ku ta Kit (e otro amiga ku a bai) su frei a abuzá Mimi seksualmente. E pelíkula a produsí mas ku $37 mion na Merka.

Durante su break, banda di e frakaso di e pelíkula, e mester a pasa dor di kiebro di kurason; [[Justin Timberlake]] a kibra e relation kune. Den [[2003]], Spears a bini bèk ku su di kuater album kaba, ''In the Zone''. E promé single di e album ta un kolaborashon ku [[Madonna]], ''Me Against the Music''. Otro singlenan ku a aparesé despues ta ''Toxic'' ku ''Everytime''. Britney tabata pa bini ku mas single, pero pasombra e a frakturá su rudia filmando e video clip di su di kuater single ''Outrageous'', e mester a para esei. Den 2004, Britney mester a bini ku un otro album, pasombra e tabata tin un 5-album kontrakto ku [[Jive Records|Jive]], ku lo kaduká e aña ei mes. Pa e motibu aki, e a disidí pa sali ku ''Greatest Hits: My Prerogative'', un album ku tur su hit singles. Riba [[18 novèmber]], Spears a kasa ku [[Kevin Federline]]. E siguiente aña, nan a haña un yu, Sean Preston Spears Federline ([[14 sèptèmber]] [[2005]]). Fin di 2005, [[Jive Records]] mes a disidí di mix Spears su kantikanan anto saka un album. Esaki a bira ''B in the Mix: The Remixes''. Britney mes a bisa ku e ta bini bek ku un album atrobe fin di [[2006]].

==Diskografia==

===Albumnan===
*1999 &ndash; ''...Baby One More Time''
*2000 &ndash; ''Oops!... I Did It Again'' 
*2001 &ndash; ''Britney''
*2003 &ndash; ''In the Zone'' 
*2004 &ndash; ''Greatest Hits: My Prerogative'' 
*2005 &ndash; ''B in the Mix: The Remixes'' 

===Singles===
::''Di '''...Baby One More Time:'''''
*1998 &ndash; ''...Baby One More Time'' 
*1999 &ndash; ''Sometimes'' 
*1999 &ndash; ''(You Drive Me) Crazy'' 
*1999 &ndash; ''Born to Make You Happy'' 
*2000 &ndash; ''From the Bottom of My Broken Heart'' [Merka so]


::''Di '''Oops!... I Did It Again:'''''
*2000 &ndash; ''Oops!... I Did It Again'' 
*2000 &ndash; ''Lucky'' 
*2000 &ndash; ''Stronger'' 
*2001 &ndash; ''Don't Let Me Be the Last to Know'' 

::''Di '''Britney:'''''
*2001 &ndash; ''I'm a Slave 4 U'' 
*2001 &ndash; ''I'm Not a Girl, Not Yet a Woman'' 
*2001 &ndash; ''Overprotected [The Darkchild Remix]'' [Merka so]
*2002 &ndash; ''Overprotected'' [Pafó di Merka]
*2002 &ndash; ''I Love Rock & Roll'' 
*2002 &ndash; ''Anticipating'' [Fransia so]
*2002 &ndash; ''Boys [the Co-Ed Remix]'' [Oropa so]


::''Di '''In the Zone:'''''
*2003 &ndash; ''Me Against the Music''
*2004 &ndash; ''Toxic'' 
*2004 &ndash; ''Everytime'' 
*2004 &ndash; ''Outrageous'' [Merka so]


::''Di '''Greatest Hits: My Prerogative:'''''
*2004/2005 &ndash; ''My Prerogative'' 
*2005 &ndash; ''Do Somethin''' 


::''Di '''Britney & Kevin: Chaotic [DVD]:'''''
*2005 &ndash; ''Someday (I Will Understand)'' [Oropa so]


::''Di '''B in the Mix: The Remixes:'''''
*2005/2006 &ndash; ''And Then We Kiss'' [Asia so - no ta un single official]

==Linknan eksterno==
*[http://www.britneyspears.com/ Site ofisial]
* [http://www.westlord.com/britney-spears/ Britney Spears Page]
*[http://www.ubritney.com/ UltimateBritney.com] (Fansite di Britney Spears)

[[ca:Britney Spears]]
[[cs:Britney Spears]]
[[da:Britney Spears]]
[[de:Britney Spears]]
[[et:Britney Spears]]
[[es:Britney Spears]]
[[eo:Britney Spears]]
[[fa:بریتنی اسپیرز]]
[[fr:Britney Spears]]
[[gl:Britney Spears]]
[[id:Britney Spears]]
[[it:Britney Spears]]
[[he:בריטני ספירס]]
[[hu:Britney Spears]]
[[nl:Britney Spears]]
[[ja:ブリトニー・スピアーズ]]
[[no:Britney Spears]]
[[pl:Britney Spears]]
[[pt:Britney Spears]]
[[ru:Спирс, Бритни]]
[[sq:Britney Spears]]
[[simple:Britney Spears]]
[[sl:Britney Spears]]
[[fi:Britney Spears]]
[[sv:Britney Spears]]
[[vi:Britney Spears]]
[[tr:Britney Spears]]
[[yi:בריטני ספיערס]]
[[zh:布蘭妮·斯皮爾斯]]
