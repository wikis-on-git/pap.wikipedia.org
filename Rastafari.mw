[[File:Flag of Ethiopia (1897–1974).svg|thumb|Bandera di [[Ethiopia]]]]
'''Movementu Rastafari''' ta un [[religión Abrahamiko]] ku a desaroyá na Jamaica den añanan 1930, despues di koronashon di [[Haile Selassie I]] komo Emperor di Ethiopia na 1930. Praktikantenan ta adora [[Haile Selassie I]], emperor di [[Ethiopia]] (1039-1974), den mesun manera ku [[Hesus]] i [[Dios]]. Miembronan di e movementu Rastafari ta konosí komo Rasta, Rastafari òf simplemente Ras. Rastafari ta un manera di biba. Tambe ta rekonose Rastafari na nan titulonan ofisial di misa, manera Elder i High Priest. Den sierto instante ta referi na e manera di biba komo "Rastafarianismo", pero e termino akí ta wòrdu mirá ofensivo pa mayoria miembro di e movemientu Rastafari. Komo ku nan tin kritika riba "ismonan" (kua nan ta mira komo un parti típiko di e kultura di [[Babylon]]), nan no ta gusta pa keda yamá un "ismo" nan mes tambe. 

E nòmber Rastafari ta bin di Ras Tafari, e titulo (Ras) i e nòmber dilanti (Tafari Makonnen) di [[Haile Selassie I]] promé ku su koronashon. Den e idioma [[Amharic]], Ras, literalmente kabes, ta un titulo di Ethiopia ekivalente na un prens òf kabesante i e nòmber personal Täfäri (teferi) ta nifika esun ku ta reverensiá.  [[Jah]] ta e nòmber Bibliko di Dios, un forma kòrtiku di [[Jahweh]] òf [[Jehovah]] ku por haña den Psalm 68:4 di Bijbel ([[vershon di King James]]). Mayoria adoradó ta mira Haile Selassie I komo Jah òf Jah Rastafari, un enkarnashon di [[Dios Tata]].

Mayoria elemento di Rastafari ta reflekta e origen na [[Jamaica]] i [[Ethiopia]]. Kristian na Ethiopia a nase for di e [[Misa di Alexandria]], fundá pa [[St Mark]], i e kontinuashon di e [[Misa Koptiko di Alexandria]] ku a nase for di esei na siglo 5. Rastafari ta kontene varios elemento di Kristian, manera e eksistiensia di un Dios, yamá Jah, ku a manda su yu divino enkarná [[Tera]] den forma di Hesus (Yeshua) i a [[Enkarna|manifestá su mes]] den e persona divino Haile Selassie I. Rastafari ta aksepta gran parti di [[Bijbel]], aunke nan ta sali for di punto di bista ku e mensahe i interpretashon a wòrdu alterá. 

E manera di biba ku nos konose komo Rastafari, englobalisa e uzo spiritual di [[cannabis]] i ta rechasa e sosiedat di materialismo, opreshon i plaserenan sensual, yamá [[Babylon]]. E ta proklama [[Zion]], referiendo na Ethiopia, komo e luga di nasementu di humanidad i for di kuminsamentu di e manera di biba ta hasi un yamada pa repatriá pa Zion, e [[Tera Primintí]] i [[Shelu]] riba [[Tera]]. Esaki por keda tumá literalmente komo emigra pa Ethiopia, pero tambe ta referí na repatriá mentalmente i emoshonalmente promé ku repatriá. Algun Rastafari tambe ta adopta i aksepta varios aspirashon [[Pan-Afrikano]] i politiko.

Algun Rastafari ta nenga di ta parti di sekta klase i asina ta enkurasha otro pa buska fé i insipirashon di paden, aunke ku algun ta identifiká nan mes fuerte ku e "[[Manshonnan di Rastafari]] - e tres nan mas prominente ku ta [[Nyahbingi]], [[Bobo Ashanti]] i e [[Diesdos Tribunan di Israel]].

Na 1997 a kalkula ku tin alrededor di 1 mion Rastafari mundialmente. Den un senso Jamaikino ku a tuma lugá na 2011, 29.026 individual a identifiká nan mes komo Rastafari. Otro fuente a kalkula ku na 2000, nan tabata forma un 5% di henter populashon di [[Jamaica]] òf supone ku tin alrededor di 100.000 Rastafari na Jamaica.
[[Category:Religion]]
