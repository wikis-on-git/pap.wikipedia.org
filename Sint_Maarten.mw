[[File:Caribbean - SSS Islands Overview.PNG|300px|right]]

'''Sint Maarten''' (parti Hulandes) ta un di e sinku islanan ku huntu tabata forma [[Antia Hulandes]]. Sint Maarten huntu ku [[Sint Eustatius]] y [[Saba]] tabata forma e islanan ariba di Antiya Hulandes, di kua e kapital tabata [[Willemstad]] na [[Korsou]]. E kapital di Sint Maarten (parti Hulandes) ta [[Philipsburg]]. E kapital di e parti Franses di Sint Maarten ta [[Marigot]].

Riba 10 di oktober 2010, Korsou a haya su Status Aparte huntu ku Sint Maarten. E resto di e islanan ta keda munisipio di Hulanda, asina yama e islanan-BES

== Historia ==

Den siglo 17 e franses- i hulandesnan a bringa pa hegemonia di Sint Maarten, ma despues e spañonan a kore ku nan. Na 1648 e spañónan a bai difinitivamente for di Sint Maarten i e hulandes- i fransenan a bolbe. 
Despues di a bringa ku otro, e dos partidunan a disidi di sinta delibera i dia 24 di mart 1648 nwebe kolonisadó a yega na un akuerdu na [[Mont des Accords]], [[Agreement Mountain]]. Den tratu será riba ''Sero di Akuerdo'' nan a kumbini pa reparti Sint Maarten i tambe pa biba huntu na pas i trankilidat. Kada partidu a priminti di yuda otro más tantu posibel riba tur terenu.
Segun leyenda, un hulandes i un franses para lomba cu lomba i a kunsa kana den direkshon robes rònt di e isla. Kaminda nan a topa, a hala un liña riba e isla pa marka e frontera.
E franses a kubri un parti más grandi di e isla i kisas e hulandes a para pa bebe un tiki jenever hulandes, ku te ahinda ta obtenibel riba e isla. Di tur manera, el a tapa menos tereno, loke a pone ku awe e fransesnan ta doño di bintiun miya kuadra i e hulandesnan tin solamente diesseis miya kuadra.<ref>Cristal 1 Papiamento, Cap.5.3 pagina 114 y 115, rubrica 10, ISBN 99904-85-89-5 Departamento di Enseñansa Seccion Desaroya di Curiculo Aruba, ortografia adapta.</ref>

== Lista di fuente ==
{{reflist}}

[[Category:Isla]]

[[it:Saint Martin (isola)]]
