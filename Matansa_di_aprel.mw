{{Variante|c}}
[[File:Kantoorgebouw Curaçao, Bestanddeelnr 935-1479.jpg|thumb|250px|Sede di [[Shell Curacao N.V.|CPIM]] den dekada 40]]
E '''matansa di aprel''' ([[hulandes]]: Aprilmoorden), konosi tambe komo '''konflikto chines''' òf '''insidente chines''', tabata un suseso trágiko na [[Kòrsou]], resultado di e konflikto laboral ku a surgi na [[1942]] entre e marineronan [[China|chines]] prosedente di [[Rotterdam]] i nan dunadó di trabou, Curaçaose Scheepvaart Maatschappij (CSM).

== Suseso ==
E konflikto tabata trata e kondishonnan di trabou peligroso, entre otro en konekshon ku e [[Di Dos Guera Mundial]], i e sueldonan abou di e kargadó di karbon i fuguneronan a bordo di e tènkernan di zeta di CSM, un kompania liga na [[Shell Curacao N.V.|Curaçaose Petroleum Industrie Maatschappij]] (CPIM), ku tabata un empresa supsidiario di Shell.[[File:Laatste toespraak van gouverneur van Curaçao G.J.J. Wouters in een zitting van d, Bestanddeelnr 935-1149.jpg|thumb|left|250x220px|Ultimo diskurso na 1942 di Gobernador G.J.J. Wouters den parlamento prome ku ela retira. P.A. Kasteel (sinta na man drechi) ta remplas'e komo gobernador nobo di [[Antias Hulandes]]]]

Entre februari i aprel 1942, kuater shen chines ta bai den wèlga pa pone preshon tras di nan eksigensianan. Pa temor ku e suministrashon di zeta na forzanan aliado lo stanka outoridatnan [[Hulanda|hulandes]] ta purba kibra e wèlga. Wèlguistanan ku a keda nenga pa reanuda trabou a wordu interná den e kampamentu militar di Suffisant. Durante un lantamentu breve dia [[20 di aprel]] polis militar i guardianan hulandes ta tira diesinku wèlguista mata. E kurpanan ta wordu derá na [[Willemstad]], den un graf anónimo na santana Kolebra Bèrdè.

Pa motibu di e atenshon politiko genera pa via di e suseso aki, e mandatarionan responsabel mester a retirá i mester a tuma akshon pa mehora e kondishonnan laboral.

Desde 2003 e fundashon "Eerherstel Oorlogsslachtoffers Curaçao" (SEOC) ta lucha pa e diesinku marinero chines ku a fayese haya rekonosementu komo víktima di guera i pa nan wordu konmemorá dia 4 di mei.<ref>{{Citeer web|url=https://www.volkskrant.nl/nieuws-achtergrond/eerherstel-na-66-jaar-voor-15-gedode-stakers~b072babb/|titel=Eerherstel na 66 jaar voor 15 gedode stakers|datum=2008-04-21|bezochtdatum=2022-04-16|auteur=Mentens, Jean|uitgever=De Volkskrant|taal=nl}}</ref><ref>{{citeer web|url=https://caribischnetwerk.ntr.nl/2013/04/16/nederland-moet-slachtoffers-aprilmoorden-erkennen/|titel=Nederland moet slachtoffers Aprilmoorden erkennen|werk=Ret Karibense|datum=2013-04-16|bezochtdatum=2022-04-16}}</ref> Riba nan petishon gobièrnu di Kòrsou na 2012 a proklamá dia 20 di aprel komo dia di konmemorashon di e “Matansa di aprel”. CEOC ta maneha pa e motibu aki dos monumentu nashonal; esta e Monumentu 20 di aprel 1942 na Suffisant i e santana Kolebra Bèrdè.<ref>{{citeer web|url=https://aprilmoorden.nl/|titel=De Aprilmoorden zijn 80 jaar|werk=Aprilmoorden.nl|datum=|bezochtdatum=2022-04-16}}</ref>

== Mira tambe ==
* [[Rebelion Grandi]]
* [[Felix Chakuto]]
* [[Trinta di Mei]]

{{Appendix|refs|
{{References}}
;Lista di fuente
* [https://aprilmoorden.nl/wp-content/uploads/2018/02/18.-Politie-rapport-Aprilmoorden.pdf Proces-verbaal di Inspektor di Polis, W.J. van der Kroef], fechá 23 di aprel 1942
* [https://aprilmoorden.nl/wp-content/uploads/2018/02/02.-Ondz.-cie-Het-Chinezenconflict.pdf Relato di e Komishon di Investigashon].
* [https://aprilmoorden.nl/wp-content/uploads/2018/02/20.-Memorandum-CPIM-Aprilmoorden.pdf Memorandum di CPIM].
* [https://www.vakbondshistorie.nl/dossiers/staking-chinese-zeelieden-op-curacao-dodelijke-afloop/ Vakbondshistorie]
* [https://werkgroepcaraibischeletteren.nl/dodelijke-selectie-in-april-1942/ Werkgroep Caraibische Letteren]
* [https://www.bibliotheek.nl/catalogus/titel.34314266X.html/de-aprilmoorden/ De Aprilmoorden] (2012), pa Nizaar Makdoembaks
}}

[[Category:Historia]]
[[Category:Kòrsou]]
