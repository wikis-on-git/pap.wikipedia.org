'''Ingles''' ta un idioma West Germanico, Indo-europeano cu ta origina for di Inglatera y ta e idioma maternal di e mayoria di hendenan na Estadonan Uni (Merca), Reino Uni (Britania), Australia, New Zealand, Irlandia y e parti di Caribe Anglofonico. E idioma ta ser usa extensivamente como un di dos idioma y tambe como un idioma oficial mundialmente. Especialmente den e paisnan perteneciendo na e Mancomunidad Britanico di Nacionnan (Common Wealth of Nations) y den hopi organisacionnan internacional.

E idioma Ingles moderno tin biaha ta ser describi como e prome lingua franca global. Ingles ta e idioma internacional dominante den e areanan di communicacion, siensia, negoshi, aviacion, entertenimiento, radio y diplomacia. E influensia di e Imperio Britanico ta e prome motibo con e idioma inicialmente a plama hopi mas leu cu e Islanan Britanico. Desde e di Dos Guera Mundial e crecemento influensial economico y cultural di e Estadonan Uni a accelera significantemente e adoptacion di e idioma Ingles. 

Un conocimento bibo di e idoma Ingles ta ser receri den cierto areanan, profesionnan y ofishinan. Ta pesey tin mas cu un bilion di hendenan cu por papia Ingles sikiera na un nivel basico. Ingles ta un di e seis idiomanan oficial di e Nacionnan Uni.

== Historia ==
