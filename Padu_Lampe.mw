[[File:Padulampe.jpg‎|thumb|right|Padu Lampe]]
'''Juan Chabaya Lampe''' (tambe '''Tata di Cultura''') a nace dia 26 di april 1920 na [[Aruba]]. 
El a bira popular den [[Antia Hulandes]] y den [[Caribe]] como pianista, cantante, autor y pintor. E ta conoci pa su nomber aristico '''Padu del Caribe'''. Juan Chabaya Lampe a wordo yama door di su padushi y el a haya e nomber di cariño ''Padu''.<ref>http://www.arubaplaza.com/aruba-arubapedia/people/padu-del-caribe-padu-lampe.html</ref>
Padu a casa cu Daisy Croes na aña 1946. E tin un yiu cu yama Vivian Lampe y e tin dos nieto chikito.

== Conocido ==

Poco artista local no a bira hopi famoso manera Padu del Caribe, e tabata sumamente popular na [[Aruba]] y na [[Antia]]. Su composicion cu el a haya di su mesun estilo supremo cu ta hopi conoci na [[Antia Hulandes]], [[Venezuela]], [[Colombia]], [[Merca]] y [[Hulanda]].<ref>http://www.bibliotecanacional.aw</ref>

=== Biahe ===


Padu tabata kier semper pone e nomber di Aruba y su canticanan Arubiano bira conoci, p’esey el a toca na [[Curaçao]], [[Bonaire]], [[Caracas]], [[Medellin]], [[Maracaibo]], 
[[San Juan]], [[Sto. Domingo]], [[Havana]], [[Miami]], [[New York]], [[Hulanda]] y [[Seattle]].

== Desaroyo musical ==


Na e edad 9 aña Padu tabata tin hopi interes pa [[musica]], pasobra el a lanta den un famia musical. Padu su Tata Harry Lampe tawata tocado di piano y tawata lesa nota musical. E tata di Padu a forma un grupo chikito cu su rumannan.
Zep Lampe (fluit), Olivier Lampe (violin),Wim Lampe tawata toca cuarta, wiri y piano. E famia Lampe tawata biba na Nassaustraat. 
Ora e famia tawata hunto, nan ta traha cantica y esey tawata hopi agradabel. Semper tawata tin hende ta para pafo pa scucha y ora nan caba di toca, nan tawata bati man pa duna e tocadonan mas smak pa sigui toca.

=== Amistad ===

Ora Padu tawata chikito na un cas scuchando un bunita cantica di e paino y e ta scucha Rufo Wever toca e piano Padu cu su 8 aña y [[Rufo Wever]] cu su 11 aña hugando. Padu a bis’e: “ami tambe kier toca asina”. 
Esey tabata e nacimento den un amistad largo.


=== Otro instrumento ===


Despues di piano cu el a siña caba Padu a cuminsa practica cuarta, violin, mandoline y klarinet.
Despues di un tempo di les di piano, Padu a cuminsa haya poco poco su mesun ritmo y estilo. Fo'i e edad hoben 16 aña, el a cuminsa toca publico.
Padu a concentra na su piano y compone musica cu e cuarta. Prome e melodia, compone musica riba e cuarta, despues practica riba e piano y pa ultimo e ta skirbi e texto. Asina e tawata hacie.
El a demostra cu e por bon den otro ritmo manera merengue, dansa, bolero, mambo, twist rock y swingmusica.

=== Cantica special ===


Pa tur e mamanan riba [[Dia di Mama]], Padu a skirbi un cantica “''Pa ma''”. Pa su nieto chikito 'Erwin Anaya’. Padu a copia un cantica cu ta yama 
“Sonrisa di un baby” y el a skibri e texto den tres idioma. Padu a haya e composicion un di su mas bunita trabou.


== Himno Nacional ==

[[Rufo Wever]] y Padu hunto nan a skirbi y saca e wals [[Aruba Dushi Tera]] esaki tawata na aña 1976, cu a bira oficialmente nos “Himno y Bandera” di Aruba.

== Autor ==
 
E ta autor di tres buki tocante [[filosofia]] y [[metafisica]].<br />

- The 3rd Element .<br />

- Harmoniology.<br />

- Ciencia acercando e mundo spiritual?.<br />

== Pintor ==
 
Den presencia di Gobernador di Aruba y cu Biblioteca Nacional a haci acto di apertura di un exposicion exponiendo su cuadranan nobo. Tabata un apertura hopi formal, caminda drs. Mirto Lacle a elabora riba e Doctorado di Padu. Tambe sr. Stan Kuiperi a duna su comentarionan durante su discurso. 

Padu a yega di pinta hopi den su bida y bo ta haya nan den hopi lugar entro otro e biblioteca di Aruba. Pa su pinturanan, el a haya varios diploma y el a plak nan na su cas como recuerdo. Esaki ta algo hopi animante p'e.

== Disticion y premio ==

*Pa su hopi actividad cultural, nan a eleba Padu como un cabayero fo'i [[Oranje Nassau]]. Na e edad 75 aña el a haya e [[Zilveren Anjer]].

*Lampe a ser honra cu e titulo como Doctor Honoris Causa na Maracaibo, Venezuela.

== Premio Nacional Juan Chabaya Lampe ==

Minister [[Michelle Hooyboer Winklaar]] a introduci un premio cu lo wordo otorga cada 2 aña. E premio ta carga e nomber di e culturista mayor di Aruba, Padu del Caribe. Como reconocimento pa e persona Padu Lampe, un premio lo wordo otorga na e persona, grupo of instancia cu a destaca riba tereno di musica, literatura y arte como un premio di estimulo. E premio lo ta den forma di un suma atractivo. E prome premio a wordo otroga na Ryan Oduber.<ref>http://www.24ora.com/local-mainmenu-5/30184-prolongacion-di-inscripcion-premio-jc-lampe.html</ref><ref>
http://www.24ora.com/cultura-mainmenu-10/17210-minister-michelle-winklaar-a-institui-premio-nacional-qpremio-padu-lampe.html</ref>


==Busto==

Julie Oduber a organisa cu 80 artista Arubiano, un homenahe na Padu na aña 2000 na [[Cas di Cultura]]. E fondonan recauda a sirbi como base pa crea e busto y a wordo amplifica cu e fondonan di Marcel Curiel cu ta omo di Raul Henriquez di [[Aruba Trading Company]]. E fondo ey a crea e busto y dia cu Mama di Cultura a haya su ceremonia di despedida na Cas di Cultura, Minister di Cultura, [[Ramon Lee]] a divulga e plan cu tin pa e plaza dilanti di e edificio, bira un plaza cu bustonan di nos grandinan den cultura. <ref>http://www.24ora.com/politica-mainmenu-18/11791-mike-eman-edificio-aki-a-sufri-e-mesun-consecuencia-di-pais-aruba.html</ref>

==Lista di fuente==
{{Reflist|colwidth=30em}}
*Musica y Musici di Hulandes Antiyano...Edgar Palm
*Padu del Caribe...Revista “Ambiente”
*Documento archivo...Departamento Arubiana.

[[Category:Músika]]
[[Category:Hendenan]]
[[Category:Kultura]]
