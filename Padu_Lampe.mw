{{Variante|a}}

'''Juan Chabaya Lampe''' a nace dia 26 di april 1920 na [[Aruba]]. 
El a bira popular den [[Antia Hulandes]] y den [[Caribe]] como pianista, cantante, autor y pintor. E ta conoci pa su nomber aristico '''Padu del Caribe'''. Juan Chabaya Lampe a wordo yama dor di su padushi y el a haya e nomber di cariño ''Padu''.

== Conocido ==

Poco artista local no a bira hopi famoso manera Padu del Caribe, e tabata sumamente popular na [[Aruba]] y na [[Antia]]. Su composicion cu el a haya di su mesun estilo supremo cu ta hopi conoci na [[Antia]], [[Venezuela]], [[Colombia]], [[Merca]] y [[Hulanda]].

== Biahe ==


Padu tabata kier semper pone e nomber di Aruba y su canticanan Arubiano bira conoci, p’esey el a toca na [[Curaçao]], [[Bonaire]], [[Caracas]], [[Medellin]], [[Maracaibo]], 
[[San Juan]], [[Sto. Domingo]], [[Havana]], [[Miami]], [[New York]], [[Hulanda]] y [[Seattle]].

== Desaroyo musical ==


Na e edad 9 aña Padu tabata tin hopi interes pa [[musica]], pasobra el a lanta den un famia musical. Padu su Tata Harry Lampe tawata tocado di piano y tawata lesa nota musical. E tata di Padu a forma un grupo chikito cu su rumannan.
Zep Lampe (fluit), Olivier Lampe (violin),Wim Lampe tawata toca cuarta, wiri y piano. E famia Lampe tawata biba na Nassaustraat. 
Ora e famia tawata hunto, nan ta traha cantica y esey tawata hopi agradabel. Semper tawata tin hende ta para pafo pa scucha y ora nan caba di toca, nan tawata bati man pa duna e tocadonan mas smak pa sigui toca.

== Otro instrumento ==


Despues di piano cu el a siña caba Padu a cuminsa practica cuarta, violin, mandoline y klarinet.
Despues di un tempo di les di piano, Padu a cuminsa haya poco poco su mesun ritmo y estilo. Fo'i e edad hoben 16 aña, el a cuminsa toca publico.

Padu a concentra na su piano y compone musica cu e cuarta. Prome e melodia, compone musica riba e cuarta, despues practica riba e piano y pa ultimo e ta skirbi e texto. Asina e tawata hacie.

== Amistad ==


Ora Padu tawata chikito na un cas scuchando un bunita cantica di e paino y e ta scucha Rufo Wever toca e piano Padu cu su 8 aña y [[Rufo Wever]] cu su 11 aña hugando. Padu a bis’e: “ami tambe kier toca asina”. 
Esey tabata e nacimento den un amistad largo.

== Himno Nacional ==


[[Rufo Wever]] y Padu hunto nan a skirbi y saca e wals [[Aruba Dushi Tera]] esaki tawata na aña 1976, cu a bira oficialmente nos “Himno y Bandera” di Aruba.

== Cantica special ==


Pa tur e mamanan riba [[Dia di Mama]], Padu a skirbi un cantica “''Pa ma''”. Pa su nieto chikito 'Erwin Anaya’. Padu a copia un cantica cu ta yama 
“Sonrisa di un baby” y el a skibri e texto den tres idioma. Padu a haya e composicion un di su mas bunita trabou.

== Otro ritmo ==


Padu a demostra cu e por bon den otro ritmo manera merengue, dansa, bolero, mambo, twist rock y swingmusica.



== Autor ==
 

E ta autor di tres buki tocante [[filosofia]] y [[metafisica]].<br />

- The 3rd Element .<br />

- Harmoniology.<br />

- Ciencia acercando e mundo spiritual?.<br />

== Pintor ==
 

Padu a yega di pinta hopi den su bida y bo ta haya nan den hopi lugar. Pa su pinturanan, el a haya varios diploma y el a plak nan na su cas como recuerdo. Esaki ta algo hopi animante p'e.

== Disticion y premio ==


Pa su hopi actividad cultural, nan a eleba Padu como un cabayero fo'i [[Oranje Nassau]]. Na e edad 75 aña el a haya e [[Zilveren Anjer]].
El a haya varios premio for di diferente hende.

== Bida Familiar ==


Padu a casa cu Daisy Croes na aña 1946. E tin un yiu cu yama Vivian Lampe y e tin dos nieto chikito.

== E literatura ==


Musica y Musici di Hulandes Antiyano…………………………………………...Edgar Palm.<br />
 
Padu del Caribe……………………………………………………………...Revista “Ambiente”<br />

Documento archivo…………………………………………………...Departamento Arubiana.<br />

[[Category:Músika]]

[[en:Padú del Caribe]]
[[es:Padú del Caribe]]
[[fr:Padú del Caribe]]
[[pl:Padu Lampe]]
