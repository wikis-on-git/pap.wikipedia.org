{{Variante|a}}
{{Infobox Artista
| birthname        = Padú Lampe
| image            = Statue Padu Lampe.jpg
| birthdate        = [[26 di aprel|26 di april]] [[1920]] 
| lugar_nanse      = [[Rincon |Rincon, Bonaire]]
| nationality      = Hulandes
| training         = 
| known_for        = 
| field            = Pianista<br />Compositor<br />Autor y<br />Pintor
| movement         = 
| awards           = 
| website          = 
}}
'''Juan Chabaya Lampe''' (tambe '''Tata di Cultura''') a nace dia [[26 di aprel|26 di april]] [[1920]] na [[Aruba]]. El a bira popular den [[Antias Hulandes]] y den [[Caribe]] como pianista, cantante, autor y pintor. E ta conoci pa su nomber artistico '''Padu del Caribe'''. Juan Chabaya Lampe a wordo yama door di su padushi y el a haya e nomber di cariño ''Padu''.<ref>[https://web.archive.org/web/20110913180009/http://www.arubaplaza.com/aruba-arubapedia/people/padu-del-caribe-padu-lampe.html Padu del Caribe]</ref>

Padu a casa cu Daisy Croes na aña 1946. E tin un yiu cu yama Vivian Lampe y e tin dos nieto. Dia [[28 di novèmber|28 di november]] [[2019]] Padú Lampe a fayece na su cas na [[Oranjestad (Aruba)|Oranjestad]], Aruba.

== Desaroyo musical ==
Na e edad 9 aña Padu tabata tin hopi interes pa [[musika|musica]], pasobra el a lanta den un famia musical. Padu su tata Harry Lampe tawata tocado di piano y tawata lesa nota musical. E tata di Padu a forma un grupo chikito cu su rumannan. Zep Lampe (fluit), Olivier Lampe (violin),Wim Lampe tawata toca cuarta, [[wiri]] y piano. E famia Lampe tawata biba na Nassaustraat. Ora e famia tawata hunto, nan ta traha cantica y esey tawata hopi agradabel. Semper tawata tin hende ta para pafo pa scucha y ora nan caba di toca, nan tawata bati man pa duna e tocadonan mas smak pa sigui toca.

Ora Padu tawata chikito na un cas scuchando un bunita cantica di e piano y e ta scucha Rufo Wever toca e piano Padu cu su 8 aña y [[Rufo Wever]] cu su 11 aña hugando. Padu a bis’e: “ami tambe kier toca asina”. Esey tabata e nacimento den un amistad largo.

Despues di piano cu el a siña caba Padu a cuminsa practica cuarta, violin, mandoline y klarinet.
Despues di un tempo di les di piano, Padu a cuminsa haya poco poco su mesun ritmo y estilo. For di e edad hoben di 16 aña, el a cuminsa toca pa publico. Padu a concentra riba su piano y compone musica cu e cuarta. Prome e melodia, compone musica riba e cuarta, despues practica riba e piano y pa ultimo e ta skirbi e texto. Asina e tawata hacie. El a demostra cu e por bon den otro ritmo manera [[merengue]], dansa, bolero, mambo, twist rock y swing.

Poco artista local no a bira hopi famoso manera Padu del Caribe, e tabata sumamente popular na [[Aruba]] y na [[Antia]]. Su composicion cu el a haya di su mesun estilo supremo cu ta hopi conoci na [[Antia Hulandes]], [[Venezuela]], [[Colombia]], [[Merca]] y [[Hulanda]].<ref>[http://www.bibliotecanacional.aw Padu Lampe], [[Biblioteca Nacional Aruba|BNA]]</ref> Padu tabata kier semper pone e nomber di Aruba y su canticanan Arubiano bira conoci, p’esey el a toca na [[Kòrsou|Curaçao]], [[Boneiru|Bonaire]], [[Caracas]], [[Medellín]], [[Maracaibo]], [[San Juan]], [[Santo Domingo]], [[Havana]], [[Miami]], [[New York]], [[Hulanda]] y [[Seattle]].

Hunto cu [[Rufo Wever]] Padu hun a skirbi y saca e wals [[Aruba Dushi Tera]] na aña 1976, cu despues a bira oficialmente e [[himno nashonal|himno nacional]] di Aruba. Pa tur e mamanan riba [[Dia di Mama]], Padu a skirbi un cantica ''Pa ma''. Pa su nieto chikito 'Erwin Anaya’. Padu a copia un cantica cu ta yama ''Sonrisa di un baby'' y el a skirbi e texto den tres idioma. Padu a haya e composicion un di su mas bunita trabou.

== Autor ==
E ta autor di tres buki tocante [[filosofia]] y [[metafisica]].
* ''The 3rd Element'' (1960)
* ''Harmoniology'' (1976)
* ''Ciencia acercando e mundo spiritual?'' (1986)

== Pintor ==
Lampe a yega di pinta hopi den su bida y como pintor autodidactico e tabata activo te na mas di 80 aña di edad. Na 1939 como hoben ela expone un cuadra na World Fair na [[New York City|New York]]. Gran parti di su obra ta pinta den estilo naïef-figurativo. Den presencia di [[Gobernador di Aruba]] y cu [[Biblioteca Nacional Aruba|Biblioteca Nacional]] a haci acto di apertura di un exposicion exponiendo su cuadranan nobo. Tabata un apertura hopi formal, caminda Mirto Lacle a elabora riba e Doctorado di Padu. Curator di e exposicion, Stan Kuiperi (R.O.N) durante su discurso, a elabora riba e contenido di e coleccion di cuadronan nobo y riba e desaroyo di Padu Lampe como pintor.

== Distincion y premio ==
* Pa contribucion cultural, e famia Real Hulandes a eleva Padu como un cabayero di [[Oranje Nassau]]. 
* Na e edad 75 aña el a haya e [[Zilveren Anjer]].
* Lampe a ser honra cu e titulo como Doctor Honoris Causa na Maracaibo, Venezuela.

=== Premio Nacional Juan Chabaya Lampe ===
Minister [[Michelle Hooyboer Winklaar]] a introduci un premio cu lo wordo otorga cada 2 aña. E premio ta carga e nomber di e culturista mayor di Aruba, Padu del Caribe. Como reconocimento pa e persona Padu Lampe, un premio lo wordo otorga na e persona, grupo of instancia cu a destaca riba tereno di musica, literatura y arte como un premio di estimulo. E premio lo ta den forma di un suma atractivo. E prome premio a wordo otorga na Ryan Oduber.<ref>[https://web.archive.org/web/20121222215402/http://www.24ora.com/local-mainmenu-5/30184-prolongacion-di-inscripcion-premio-jc-lampe.html Prologacion di inscripcion premio J.C. Lampe], 24ora.com</ref><ref>[https://web.archive.org/web/20100611133029/http://www.24ora.com/cultura-mainmenu-10/17210-minister-michelle-winklaar-a-institui-premio-nacional-qpremio-padu-lampe.html  Minister Michelle Winklaar a institui premio nacional premio Padu Lampe], 24ora.com</ref>

===Busto===
Julie Oduber a organisa cu 80 artista Arubiano, un homenahe na Padu na aña 2000 na [[Cas di Cultura]]. E fondonan recauda a sirbi como base pa crea e busto y a wordo amplifica cu e fondonan di Marcel Curiel cu ta omo di Raul Henriquez di [[Aruba Trading Company]]. E fondo a crea e busto y dia cu Mama di Cultura a haya su ceremonia di despedida na Cas di Cultura, Minister di Cultura, [[Ramon Lee]] a divulga e plan cu tin pa e plaza dilanti di e edificio, bira un plaza cu bustonan di e grandinan den cultura di Aruba.<ref>[https://web.archive.org/web/20121222215548/http://www.24ora.com/politica-mainmenu-18/11791-mike-eman-edificio-aki-a-sufri-e-mesun-consecuencia-di-pais-aruba.html 24.ora.com]</ref>

{{Appendix|refs|2=
{{reflist}}
;Lista di fuente
*Musica y Musici di Hulandes Antiyano...Edgar Palm
*Padu del Caribe...Revista “Ambiente”
*Documento archivo...Departamento Arubiana.
}}

{{DEFAULTSORT:Lampe, Padú}}
[[Category:Músika]]
[[Category:Hendenan]]
[[Category:Kultura]]
[[Category:Arubano konosí]]
