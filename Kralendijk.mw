[[Image:Bonaire.PNG|right|thumb|Kralendijk, Bonaire]]
'''Kralendijk''' ta e suidat kapital di [[Boneiru]], [[Karibe Hulandes]]. E lenga papiá mas tantu den e suidat ta [[Papiamentu]], pero [[Hulandes]] i [[Ingles]] tambe ta hopi husá. E nomber ta bino for di e palabra hulandes, Koralendijk ku kemen, Ref di Koral, of Dijk di Koral. E nomer na papiamentu pa e suidat aki ta Playa. Na 2006 e poblashon tabata 3,061 hende.

==Historia==
[[Image:Kralendijk.jpg|right|thumb|Kraledijk óf Playa]]
E sitio aki ta kaminda siglo despues ku [[Johan van Walbeeck]] a konkistá e isla,barkunan ku bini Boneiru tabata usé,komo aki nan tabata yega mas serka tera pa tira nan anker.E nomber kralendijk ta bini fo'i forma di un dijk di naturalisa ku a surgi di  un [[Tormenta di Sùitwèst]] ku siglonan tras di otro a tormentá e isla i a trese un kantidat piedranan di koral riba e kosta na sùitwèst di [[Boneiru]] i Klein Boneiru.Hulandesnan ku tabata bini riba e isla aki,ku na nan pais natal ta traha dijk pa wanta olanan di laman den temporada di storm,a bin kompará e sitio aki k'un dijk di piedranan di koral, asina e nomber Kralendijk a surgí,ku ta nifika dijk di koraalsteen.Tras di e dijk aki tin e sabana ku temporada di yobida i tempestat ta yena ku awa i te awendia tin un parti di e sabana aki ta yena ku awa.E hulandesnan ku a bini aki siglo pasa tabatin nesesidat di hopi salu pa peska di haring,nan tabata importá salu fo'i sùit Oropa.Den tempu di guera di ochenta aña (1568-1648) hulandesnan no por a importá [[salu]] fo'i Spaña i Portugal,nan a disidí pa manda un flota den karibe.Na aña 1633 nan a haya salu riba e isla [[Sint Maarten]] i na aña 1634 nan konkistá Korsow,Aruba i Boneiru,aki tambe nan a haya salu.E siglonan despues nan eksportá hopi salu fo'i Boneiru.Fo'i aña 1623 dos aña despues ku a funda Westindishe Compagnie ya barkunan di compagnie a bishitá e islanan A.B.C.Den eskritonan di [[Westindische Compagnie]] ta para ku Jan Jaricks i admiraal [[Boudewijn Hendrick]] a bishitá Boneiru i nan a bai ku bestianan chikitu ku e indjannan tabata kria i laga nan prisoneronan Spaño tras.Despues ku W.I.C a pone un komandùr ku un par di solda pa warda e katibunan di compañy ku a kuminsa ku eksplotashon dje [[saliñanan]] di salu.Tabata prohibí pa kolonialistanan bin habitá riba e isla,pero na aña 1791 ku W.I.C a bai fayit mas [[Oropeonan]] a bin biba riba Boneiru.E [[katibunan]] di W.I.C a bira katibunan di Rei.

===Bou di komando di Inglaterra===
[[Image:DutchEmpire4.png|200px|right|thumb|Reino Union Hulandes i kolonianan.]]
Dia ku e Inglesnan konkistá e isla na aña 1807 nan pone un komandante riba e isla,ku a laga komershante fo'i Oropa bin habitá riba e isla.E komendante ku no tabata sa kiko e mester hasi ku e isla a verpacht'é ku privadonan ku a kuminisa kap hopi palu di brasia pa traha verf.Ront di aña 1810 net 200 aña pasa e hulandes riba e isla a kuminsa traha e forti i tambe e kas di komandante riba e sitio aki,E forti pa defendé e isla fo'i man di piratanan ku tabata aktifo den e besindario.Aki tabatin tambe e depósito di merkansia pa gobernador.Ku despues nan tabata usa komo prisòn.E komershantenan fo'i Oropa ku a habitá riba Boneiru a kuminsa traha kas den besindario dje sabana tras di koral dijk (Kralendijk).Na 13 di ougustes 1814 dia di konvenshon na [[Londen]] a sera un akuerdo ku Inglatera pa duna Hulanda (Reino Union Hulandes) e kolonianan,na 19 di ougùstùs 1816 Hulanda a haya islanan bèk.Hulanda a pone Isaac Debrot komo komandùr na Boneiru.Isaac Debrot a nase na [[Neuchâtel]] (Suisa) aña 1771,e tabata onderofficier den dienst hulandes.Na aña 1793 Isaac Debrot a bini Korsow.Na aña 1837 e hulandesnan a kuminsa traha un kas nobo pa gobernador ku awendia ta ofisina di eilandsbestuur.Na aña 1868 nan traha un torno di palu i despues na aña 1932 a lanté di piedra.Poko poko nan tabata dempel pida dje sabana pegá ku laman pa traha kas.Asina kralendijk(Playa den boka di pueblo) a krese i bira un pueblo chikitu i awendia ta kapital di Boneiru.Tras dje sabana aki tin dos bario Nikiboko i Tera Kòra ku a surgi añanan despues. Nort Saliña i Antriol ta e barionan mas bieu na Boneiru despues dje pueblo Rincon.

==Transportashon==
[[Image:Flamingo_Airport.jpg|right|thumb|Airopuerto Flamingo.( BONEIRU )]]
Kralendijk ta sirbí pa [[Flamingo International Airport]]. Taksinan ta disponibel den e suidat i na e aeropuerto. No tin un servisio di bus publiko, pero taksinan kolektivo ta koré entre Kralendijk i [[Rincon]]. E servisio di hür outo ta disponibel na e aeropuerto. Hürmentu di baiskel anto schooter ta disponibel den e suidat. Tin un servisio di taksi di awa ku ta kore bai [[Klein Bonaire]] for di e parti downtown.

==Ekonomia==
Antes, ''Dutch Antilles Express'' (DAE), un aeroliño tabata situá na e Plasa Medardo SV Thielman na Kralendijk..<ref>"[http://web.archive.org/web/20070110062800/www.flydae.com/privacy.htm Privacy statement]." Dutch Antilles Express. Retrieved on October 30, 2010.</ref> Pero na April 2007 e la move bai e isla di [[Kòrsou]]. Su sentro di lamada i departamentunan di acounting anto systema di hendel te ahinda ta keda na boneiru.

==Referensianan==
{{Reflist}}

==Linknan eksterno==
*[http://www.bonairedining.com Un guia di restorantnan na Kralendijk]
*[http://www.bonairereporter.com '''Bonaire Reporter''' - korant lokal]
*[http://www.EXTRABON.com extrabon.com - korant lokal]
*[http://www.geschiedenis24.nl/speler.program.7053829.html Bonaire Eiland van rust]
[[Category:Boneiru]]

[[af:Kralendijk]]
[[be:Горад Кралендэйк]]
[[bg:Кралендайк]]
[[bs:Kralendijk]]
[[ca:Kralendijk]]
[[de:Kralendijk]]
[[en:Kralendijk]]
[[eo:Kralendijk]]
[[es:Kralendijk]]
[[fa:کرالن‌دیک]]
[[fr:Kralendijk]]
[[fy:Kralendijk]]
[[id:Kralendijk]]
[[it:Kralendijk]]
[[ja:クラレンダイク]]
[[ka:კრალენდეიკი]]
[[lmo:Kralendijk]]
[[mk:Кралендајк]]
[[nl:Kralendijk]]
[[no:Kralendijk]]
[[pl:Kralendijk]]
[[pms:Kralendijk]]
[[pt:Kralendijk]]
[[ru:Кралендейк]]
[[sr:Кралендајк]]
[[sv:Kralendijk]]
[[vi:Kralendijk]]
[[zh:克拉伦代克]]
