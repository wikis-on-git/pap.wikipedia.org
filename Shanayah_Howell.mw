{{Variante|a}}
'''Shanayah Shaljenshka Howell''' (n. [[19 di yanűari|19 di januari]] [[1999]] na [[Aruba]]) ta un ciclista BMX di Aruba. E tin na su nomber dos titulo mundial di BMX; e prome na 2006 y e di dos na 2017.

== Bida ==
Shanayah Howell a nace na [[San Nicolas]], yiu di Maru Howell y Alan Howell, di profesion polis y politico activo. Desde e edad hoben di cinco aña e ta activo den deporte di BMX. Durante su carera deportivo el a titula campeon na Aruba den varios competencia. Cu shete aña e ta conkista su prome titulo mundial ganando e [[UCI BMX World Championship]] 2006 den su categoria di edad na [[São Paulo]], [[Brazil|Brasil]]. Na [[Estadonan Uni di Merka|Merca]] e ta logra e titulo di campeon nacional di National BMX League 2009 categoria 10 aña.<ref>[http://ufdcimages.uflib.ufl.edu/UF/00/09/35/43/00261/00009-25-2009.pdf   Anochi special pa peloteronan Campeon Latino Americano], Awemainta (25 september 2009). Recupera 25 december 2021.</ref> Na 2017 Howell ta bolbe titula campeon mundial na [[Canada]] y ta gana e premio di oro na Costa Rica na 2018 ora el a subi e clase Pro Elite. Na e Weganan Panamericano 2019 na [[Lima]], [[Peru]] e ta clasifica den e ranking final riba posicion 5.

== Honor ==
Howell a ricibi varios premio di reconocimiento nacional y internacional, entre otro e “Premio Gobernador Felipe Tromp” na 2008. Hunto cu e deportistanan talentoso [[Xander Bogaerts]], [[Sarah-Quita Offringa]] y [[Chiara Petrocchi]], el a keda honra na 2019 cu un stampia di 220 cent di [[Post Aruba]] den e serie di deporte diseña pa Armando Goedgedrag.<ref>[https://masnoticia.com/post-aruba-a-emiti-un-serie-nobo-di-stampia-di-deporte-2019/?fbclid=IwAR1rZR01u-SthYXCjLIiVwt4LO6by4BRnRKq_SjUiRFWkrqLyasyL1ODj8k Post Aruba a emiti un serie nobo di “Stampia di Deporte 2019”], Masnoticia.com (29 juni 2019). Recupera 25 december 2021.</ref>

== Link externo ==
* [https://www.sportuitslagen.org/shanayah-howell-bmx-spf590936.html BMX resultado y ranking - Shanayah Howell]

{{Appendix}}

{{DEFAULTSORT:Howell, Shanayah}}
[[Category:Hendenan]]
[[Category:Deporte na Aruba]]
