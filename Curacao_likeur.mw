[[File:Curacaoliqueursenior.JPG|thumb|200px|Un bòter di e likùr Curaçao Liqueur, Curacao of Curacao.]]
'''Curaçao Likeur''' ta un [[bebida|bibida]] stèrki, tipo [[likeur|likùr]], mundialmente masha konosí ku ta traha di laraha. Nòmber [[latin]] di e laraha ta ''Citrus Aurantium Currassuviensis'', loke ta nifika 'apelsina di oro di Curaçao'. 

Ta usa e likùr akí prinsipalmente pa traha kòktel (coctail) i martini. Kòktel trahá ku ''Blue Curaçao'' ta popular pa su kolor. Apesar di e nòmber i e echo ku laraha ta krese na [[Kòrsou]], ta produsí i bebe Curaçao Liqueur mas tantu pafó di Kòrsou (prinsipalmente na [[Hulanda]]) ku na Kòrsou mes. E likùrnan trahá na otro pais sinembargo no ta traha (mas) ku laraha pero mas bien ku apelsina. 

Na Kòrsou e kompania [[Senior & Co]] ta traha e likùr outéntiko i ta bende e bibida bou di e nòmber "Curacao of Curacao". E likùr akí ta popular serka turista ku ta bishitá e isla di Kòrsou. E fábrika di Senior & Co ta na [[Landhuis Chobolobo|Lanthùis Chobolobo]].



== Galeria ==
<gallery widths="200" heights="200">
Landhuis Chobolobo, Willemstad (4388748402).jpg|Lanthùis Chobolobo, ku ta klasifiká komo monumento
Destilleerketel Curaçaolikeur.jpg|Boiler di koper pa distila, fábrika na Lanthùis Chobolobo
Bottling room Curaçaolikeur.jpg|Kamber unda ta boteyá, fábrika na Lanthùis Chobolobo
</gallery>

== Linknan eksterno ==
* [http://www.curacaoliqueur.com] - Portal ofisial di Curacao Liqueur
* [https://www.chobolobo.com Landhuis Chobolobo]

{{Commonscat}}
[[Category:Bebida]]
[[Category:Kòrsou]]
[[Category:Kultura]]
