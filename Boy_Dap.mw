{{Variante|c}}
{{Infobox Artista
| birthname        = Anselmus Dap
| image            = 
| birthdate        = [[25 di oktober]] [[1933]]
| lugar_nanse      = [[Kòrsou]]
| nationality      = hulandes
| training         = 
| known_for        = "Tata di Tumba"
| field            = Musiko, kantante, kompositor
| movement         = Tumba
| awards           = Rei di Tumba di Kòrsou (10x)
| website          = 
}}
'''Anselmus (Boy) Dap''' (n. 25 di oktober [[1933]] na [[Otrobanda]] - f. 2 di november [[2021]] na Kòrsou) ta un músiko, kantante i kompositor [[Kòrsou|kurasoleño]]. E ta konosi komo ''Tata di Tumba'', un titulo ku ela risibi despues di logra gana e Festival di Tumba di Kòrsou na dies okashon.<ref>Drayer, Dick, [https://curacao.nu/boy-dap-vader-van-de-tumba-overleden/  Boy Dap vader van de tumba overleden], Curacao.nu (2 november 2021). Rekuperá 3 november 2021.</ref>

== Bida ==
Boy Dap a nase na [[Otrobanda]] den un famia musikal. Su mama Carmen Rosalina tabata kanta i toka [[tambu|tambú]] i su tata Johannes Dap, nasé na [[Sürnam]], tabata un konosido músiko ku tabata praktika na kas ku su grupo musikal, Bright Star Band. E tabata toka saksofon, drums, klarinèt, piano i flùit. Na e edat di shete aña Boy ta kuminsa kanta den koro di misa di Pietermaai.<ref>[https://resolver.kb.nl/resolve?urn=ddd:010640531:mpeg21:a0156 Boy Dap: "Tata di Tumba di Karnaval"], Amigoe (9 februari 1983).</ref>

Su prome hit grandi tabata e [[tumba]] "E Djaka" ku a wordu grabá ku e konhunto Lluvia Musikal.<ref>[https://bnkcuracao.com/audio/back-in-time-with-boy-dap/ Back in time with Boy Dap], Bnkcuracao.com. </ref> 

Despues ta kuminsá su trayektoria di éksitonan den e [[Festival di Tumba]]. Na 1971 ta tene den Roxy Teatro e prome Festival di Tumba, unda Boy Dap ta logra su prome título komo "Rei di Tumba" ku e komposishon ''Bashé''. Despues e ta koroná "Rei di Tumba" nuebe biaha mas cu su komposishonnan ganadó: ''Dal'e Kos'' (1973), ''Mandé'' (1974), ''Sigi Awor'' (1979), ''Tur hende kompañé'' (1981); ''Un biaha mas'' (1983), ''Despensa e ta bini'' (1985), ''Waya pasa bai'' (1989), ''Bolt'e blachi'' (1992) i ''Klab'é'' (1997). Na aña 1988, 1990 i 1995 e ta titulá prome finalista. Den su prome komposishonnan di tumba tin influensia musikal di [[kalipso]], ku tabata masha popular den e époka prome ku tumba. Na e [[islanan ABC]] su komposishonnan na [[papiamentu]] ta bira masha popular i konosi.

Anselmus "Boy" Dap a fayese na edat di 88 aña.

== Diskografia ==
=== Album ===
* ''Ban Karnaval ku Boy Dap'' (1981)
* ''E Barbaronan di Ritmo'' (1983)
* ''Ayera y Awe'' (1986)
* ''Gibi y Explosivos'' (1991)
* ''Wayé''
* ''Hopi Swerte''
* ''Boy Dap y su Explosion Latina'' (I)
* ''En Vivo kajente kajente den Karnaval 82''
* ''Boy Dap y su Explosion Latina'' (II)


{{Appendix}}
{{DEFAULTSORT:Dap, Boy}}
[[Category:Kòrsou]]
[[Category:Kantantenan]]
