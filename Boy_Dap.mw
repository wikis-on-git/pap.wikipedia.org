{{Variante|c}}
{{Infobox Artista
| birthname        = Anselmus Dap
| image            = 
| birthdate        = [[25 di oktober]] [[1933]]
| lugar_nanse      = [[Kòrsou]]
| nationality      = hulandes
| training         = 
| known_for        = "Tata di Tumba"
| field            = Musiko, kantante, kompositor
| movement         = Tumba
| awards           = Rei di Tumba di Kòrsou (10x)
| website          = 
}}
'''Anselmus Theodoor (Boy) Dap''' (n. 25 di oktober [[1933]] na [[Otrobanda]] - f. 2 di november [[2021]] na Kòrsou) ta un músiko, kantante i kompositor [[Kòrsou|kurasoleño]]. E ta konosi komo ''Tata di Tumba'', un título di honor pa logra gana e [[Festival di Tumba di Kòrsou]] na no mas ku dies okashon.<ref>Drayer, Dick, [https://curacao.nu/boy-dap-vader-van-de-tumba-overleden/  ''Boy Dap vader van de tumba overleden''], Curacao.nu (2 november 2021). Rekuperá 3 november 2021.</ref> E ta bai den historia komo un artista legendario ku a popularisá e ritmo di [[tumba]].

== Bida ==
Boy Dap a nase i lanta na [[Otrobanda]] den un famia musikal. Su mama Carmen Rosalina tabata kanta i toka [[tambú]] i su tata Johannes Dap, nasé na [[Sürnam]], tabata un konosido músiko ku tabata  toka saksofon, drums, klarinèt, piano i flùit. E tabata praktika na kas ku su grupo musikal, Bright Star Band. Na e edat di shete aña Boy ta kuminsa kanta den koro di misa di Pietermaai.<ref>[https://resolver.kb.nl/resolve?urn=ddd:010640531:mpeg21:a0156 Boy Dap: "Tata di Tumba di Karnaval"], Amigoe (9 februari 1983).</ref> Na 1949 e ta debutá na Hòfi Marchena kantando e bolero,  ''It wouldn’t happen again'' na [[spaño]] ku e konhunto ‘Estrellas Curazao’.<ref name=Ñapa">Witteveen, Ieteke, ''De Taal van de tumba. Zingen over de eigen cultuur.'' Amigoe (20 febrüari 1998). </ref> Poko despues e ta saka un kansion na papiamento ku ritmo di [[merengue]], titulá ''Teine tur Coloresh'' of mihó konosí komo ''Palufriu'', den kual e ta kanta di un bendedó di palufriu [[Portugal|portugues]]. Na final di dekada sinkuenta di siglo binti Boy Dap i e orkesta Estrellas del Caribe ta hasi furor ku e [[tumba]] ''Sota di bulpees''.<ref name=Ñapa"/> Ku e kansion aki e ta reintrodusi e pregon den tumba, esta e diálogo entre e kántor i e koro, manera sa ta komun na [[Afrika]] i den tambú. Despues di [[Trinta di Mei]] e ta lansa e tumba ''Huma'' ku un letra yen di sátira i humor. E susesonan aki tambe ta duna empuhe na buska e identidat krioyo den músika. Komo miembro di Asosiashon di Músiko Dap a boga ku éksito pa tumba bira e ritmo nashonal di [[Carnaval|Karnaval]].<ref name=Ñapa"/> 

Dap tabata un intérprete di práktikamente tur género di músika, ounke e tabata mas konosí komo tumbero. Su prome hit grandi tabata e tumba "E Djaka" ku a wordu grabá ku e konhunto Lluvia Musikal.<ref>[https://bnkcuracao.com/audio/back-in-time-with-boy-dap/ Back in time with Boy Dap], Bnkcuracao.com. </ref> Na 1971 e ta sali ganadó di e prome [[Festival di Tumba di Kòrsou|Festival di Tumba]] ku e komposishon ''Bashé''. Aki ta kuminsá un trayektoria di éksito den e [[Festival di Tumba di Kòrsou|Festival di Tumba]] unda e ta logra koroná "Rei di Tumba" nuebe biaha mas. Su tumbanan ganadó ta: ''Dal'e Kos'' (1973), ''Mandé'' (1974), ''Sigi Awor'' (1979), ''Tur hende kompañé'' (1981); ''Un biaha mas'' (1983), ''Despensa e ta bini'' (1985), ''Waya pasa bai'' (1989), ''Bolt'e blachi'' (1992) i ''Klab'é'' (1997). Na aña 1988, 1990 i 1995 e ta titulá prome finalista. Den su prome komposishonnan di tumba ainda tabatin influensia musikal di [[kalipso]], un ritmo karibense masha popular den e époka prome ku tumba. Na e [[islanan ABC]] su tumbanan na [[papiamentu]] ta bira masha popular i konosi. Na 1989, den e prome festival di tumba di [[Islanan ABC]] na Aruba, e ta keda elegi e prome "Rei di Tumba di Antias i Aruba" ku su tumba ''Waya pasa bai''.<ref>[https://resolver.kb.nl/resolve?urn=ddd:010642541:mpeg21:a0092  Een uitgelaten Mansur Ballpark], Amigoe (25 yanüari 1989). Rekuperá 7 november 2021.</ref> 

Na Bonam, bario kaminda diferente kaya a haña nomber di artistanan lokal, ela wordu honra ku ''Kaya Anselmo T. (Boy) Dap''. 

Anselmus (Boy) Dap a fayesé na edat di 88 aña. Su entiero dia 14 di november na santana di Bethania na [[Brievengat]] lo wordu presidí pa un programa konmemorativo pasando e ruta di Karnaval di WTC te Plasa Brion.<ref>Drayer, Dick, [https://curacao.nu/boy-dap-wordt-zondag-14-november-muzikaal-herdacht-langs-de-carnavalsroute-en-op-het-brionplein/  ''Boy Dap wordt zondag 14 november muzikaal herdacht langs de carnavalsroute en op het Brionplein''], Curacao.nu (9 november 2021). Rekuperá 11 november 2021.</ref>

== Diskografia ==
=== Album ===
* ''Ban Karnaval ku Boy Dap'' (1981)
* ''E Barbaronan di Ritmo'' (1983)
* ''Ayera y Awe'' (1986)
* ''Gibi y Explosivos'' (1991)
* ''Wayé''
* ''Hopi Swerte''
* ''Boy Dap y su Explosion Latina'' (I)
* ''En Vivo kajente kajente den Karnaval 82''
* ''Boy Dap y su Explosion Latina'' (II)

{{Appendix|refs|2=
{{References}}
;Link eksterno
* [https://www.youtube.com/watch?v=EAuY-L7XmCA&ab_channel=JaviAtekos  Boy Dap - Bashé], Youtube.com Yavi Ate kos (2012)
* [https://www.facebook.com/festivalditumba/ Festival di Tumba - Facebook]
* [https://www.instagram.com/festivalditumba/ Festival di Tumba - Instagram]
}}

{{DEFAULTSORT:Dap, Boy}}
[[Category:Kòrsou]]
[[Category:Kantantenan]]
