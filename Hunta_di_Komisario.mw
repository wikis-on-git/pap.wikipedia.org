E '''Hunta di Komisario''' ([[Hulandes]]: ''Raad van Commissarissen'' [[Ingles]]: ''Supervisory Board'') ta e órgano ku ta supervisá e trabou di e [[Hunta di Maneho]] di un [[sosiedat anónimo]] òf un [[sosiedat privá]]. E komisarionan ta de echo e wowonan di e [[Akshonistanan]] den e kompania. Por bisa tambe ku e hunta aki ta representá òf kuida e interesnan di e Akshonistanan. E tarea primordial di e hunta aki ta di supervisá e maneho di gerensia riba e kompania i tur otro [[supsidiario]]. Ta usa e término Hunta di Komisario tambe pa e órgano ku ta supervisá den un asosashon òf koperashon. Na momentu ku e [[persona hurídiko]] aki su meta bira unu públiko i privá ta papia e ora ei di [[Hunta di Supervishon]]. Pa nan por kumpli ku nan funshon, nan mester di informashon ku e Gerensia tin ku pone disponibel. Mayoria bia ta skohe ekspertonan pafó di e kompania pa bira komisario. Esaki ta pa evitá un situashon di [[konflikto di interes]]. 

Komisarionan ta wòrdu nombra dor di e Akshonistanan. Komisarionan no ta risibí un salario, pero un kompensashon ku ta wòrdu stipulá pa e Akshonistanan. Serka un fundashon e Hunta di Supervishon ta nombra su mes si esaki ta rekerí pa lei i ku outorisashon di e miembronan di e fundashon. 
[[File:Supervisory board.jpg|right]]
Den práktika por surgi tur tipo di konflikto i desakuerdo entre e Hunta di Komisario i e Gerensia. Esaki ta sinta de echo den e ròl di e komisarionan. E Hunta di Komisario mester por hasi su trabou kompletamente independiente for di e Gerensia, esaki ta nifiká tambe independientemente di e plannan i deseonan di e Gerensia. I ta einan e frikshon por bini. Si ta bon esaki no mester ta un problema si tin un bon relashon di trabou i komunikashon. 
==Tareanan==
#Supervisá si e metanan stipulá ta wòrdu realisá
#Supervisá e strategia i e rísikonan ku e kompania ta kore
#Supervisá e sistema i proseso di kòntròl interno
#Supervisá e proseso pa yega na e relato finansiero
#Supervisá e kumplimentu ku lei, normanan i reglamentashon


E Hunta di Komisario ta konsistí di un presidente, un vise presidente i sobra miembronan. 


[[category:maneho di Kompania]]
