E prome habitantenan tabata e indjannan cu a biba na [[Aruba]] tabata uza material cu nan haya den naturalesa pa construi nan cas.


== Origen di cas di torto ==
A cuminsa traha cas di torto of cas di lodo den [[siglo diesocho]]. Nan tabata uza mescla di lodo y yerba seco. Ta pensa cu e tradicion di traha cas di torto a bin for di [[Venezuela]], pa motibo cu na peninsula di Paraguana tabatin e mesun sorto di cas aki, cu nan tabata yama "casa de torta". E tradicion aki a sigui te na a単a [[1925]]. Ta calcula cu na [[Aruba]] tin mas of menos sesentidos cas di torto ainda, aunke solamente cuater ta den bon estado.

== Sistema di construccion ==
Despues cu limpia e tereno y pareh'e, ta cuminsa cu trahamento di e cas. Nan tabata coy cuater brasa diki di [[cuihi]] cu parti ariba un [[horket]] y hinca esakinan den tera. Parti ariba tambe nan tabata pone taki diki di cuihi pa forma asina e spant pa carga e dak. Ora cu nan cla cu esaki, nan tabata pone tur e partinan cu lo forma porta y bentana. Despues cu nan finalisa e [[skelet]], nan tabata vlecht tur esaki den forma di crus, lagando solamente e partinan pa [[porta]] y[[ bentana]] habri.

== Dak ==
Pa traha e dak, nan tabata uza [[pal'i maishi]]. Nan tabata laga esaki seca den[[ bohi]]. Despues tabata habri e bohi fo'i otro y tabata pres e pal'i maishi debidamente. Djey nan tabata pone esakinan riba e skelet pa forma e dak.

== Muraya ==
Nan tabata [[pleister]] e [[skelet]] tur dos banda cu torto, esta e mescla di [[lodo]] cu [[yerba]]. Nan tabata yena e [[skelet]] cu aporoximadamente dies centimeter di torto cada banda. Tin hende ta bisa ''pa単ota'' embes di pleister. Despues nan tabata blancha e cas cu un mescla di[[ calichi]] [[mula]] y [[aloe]]. Cu e calki aki e cas tabata haya un colo un poco geel. E marga di e aloe tabata evita [[comehein]] drenta den structura di e cas. Nan tabata pone bentana y porta habri pafo y tabata duna nan generalmente un colo berde scur.

== Particion di e cas di torto ==
Un cas di torto ta consisti di un [[sala]], un [[cushina]] y un of dos [[camber]]. E hendenan di cas tabata cushina riba[[ fogon]]. Riba esaki tabatin fogon, nan tabata uza un confo pafo pa cushina. [[Bestro]] y ba単o tambe tabata pafo.

== Tradicion ==
Trahamento di un cas asina tabata un asunto colectivo. Famia, bisi単a y amigo tabata haya cuminda y bebida. P'esey hopi biaha ainda bo ta haya tur e famianan ta biba cerca di otro. Den [[construccion]] cada un tabatin cu paga lomba.

== Desaroyo di cas di torto ==
Segun tempo tabata pasa a bin cambio den e estilo di [[construccion]] di e casnan aki. E murayanan tabata bira cas bes mas diki, como cu tabata uza piedra basta grandi pa traha. E dak si a keda e prome temponan di pal'i maishi. Cu binida di [[Lago]] na [[1924]], nan a cambia e daknan pa [[zim]] of [[asbest]]. Poco poco a cambia porta y bentana tambe, sea pa [[yalusi]] di [[palo]] of pa [[glas]]. Teniendo cuenta cu clima di[[ Aruba]], e cambionan aki no tabata asina faborabel, ya cu e casnan no tabata asina fresco mas manera esunnan original. Na [[Masiduri]] ainda po observa un cas di torto y na [[Cunucu Arikok]] tin un replica di un cas di torto.

[[Category:Kultura]]
