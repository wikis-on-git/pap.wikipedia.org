[[File:Apple logo black.svg|thumb|E logo di Apple]]
'''Apple Inc.''' (promé '''Apple Computer, Inc.''') ta un empresa di [[teknologia]] [[multinashonal]] [[Estadonan Uni di Merka|Merikano]], ku ta diseña, krea i bende produktonan elektroniko pa , software pa kòmpiuter , servisionan online i [[personal kòmpiuter]] . E kompania ta konosí pa produktonan manera e liña di kòmpiuter ku ta karga e nòmber [[Mac]], e [[iPod]], e [[iPhone]] e [[iPad]] [[tablet kòmpiuter]] i e [[Apple Watch]] [[smartwatch]]. Su servisionan online ta inkluí iCloud, e iTunes Store i e App Store. Apple su software pa konsumidó ta inkluí e [[sistema operativo|sistemanan operativo]] [[OS X]] i [[iOS]], e [[iTunes]] media browser, e [[Safari]] [[web browser]] i e [[iLife]] i [[iWork]] creativity and productivity suites.

Apple a keda fundá pa [[Steve Jobs]], [[Steve Wozniak]] i [[Ronal Wayne]] riba promé di aprel 1976 pa krea i bende kòmpiuternan personal. El a wòrdu inkorporá komo '''Apple Computer, Inc.''' riba 3 di januari 3 1977 i a kambia nòmber pa  Apple Inc. riba 9 di januari 2007 pa reflekta e kambio di focus pa produktonan pa konsumidó. Riba 19 di mart 2015, Apple ([[NASDAQ]]:AAPL) a subi e lista di [[Dow Jones Industrial Average]].

Apple ta e segundo kompania di teknologia mas grandi mundialmente pa prosedimentu, ku [[Samsung Electronics]] na promé lugá. Tambe e kompania ta e terser kompania mas grandi den produsi [[telefon mobil]]. Riba 25 di novèmber Apple, apesar di ta e kompania mas grandi riba [[merkado di akshon]], tabata e promé kompania Merikano ku a wòrdu evaluá na $700 bión. For di mart 2015, Apple tin mas ku 98.000 empleado full time, tin 453 pakus den 16 país i ta operá e [[Apple Store]] i iTunes Store. E iTunes Store ta e bendedó di musika digital mas grandi mundialmente.

Apple su ganashi mundialmente na 2014 a sera un total di US$182 bión. Na final di 2014, Apple a sigui wòrdu ataka i genera kritika pa e sirkumstansianan den kua e trahadonan di e kontratistanan ta traha. Segun e edishon di 2014 di e reportahe di [[Best Global Brands]], Apple ta e marka mas valuabel mundialmente, ku un evualashon di $118.9 bion.
