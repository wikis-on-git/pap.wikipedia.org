{{Variante|a}}
[[File:Earth flag PD.jpg|thumb|E bandera inoficial di Dia di Tera]]
'''Dia di Tera''' ta un evento anual rond mundo riba dia [[22 di aprel|22 di april]] pa mustra sosten na proteccion di [[medio ambiente]].<ref>[https://www.independent.co.uk/life-style/earth-day-2020-climate-change-environment-bees-a8314891.html  Earth Day 2020: What is it and how do people mark it around the world?], Independent.co.uk (21 di april 2020)</ref><ref>[https://web.archive.org/web/20210422222506/https://www.yahoo.com/lifestyle/50th-anniversary-earth-day-unites-153700569.html The 50th Anniversary Of Earth Day Unites Tens Of Millions Of People Across The World In Action And A Multi-Platform Event], Yahoo.com (24 di april 2020)</ref>  

E idea di Dia di Tera tawata iniciativa di Gaylord Nelson (1916-2005), senador di Merca pa [[Wisconsin]] y activista ambiental, cu na 1970 despues di tabata testigo di un oil spil grandi na [[California]] como tambe inspira pa e movemento anti-guera, a realisa cu su persona hunto cu conscientisacion publico di efectonan di polucion di aire, awa y tera lo por yuda pone e tema di proteccion di medio ambiente riba e agenda politico.<ref>[https://web.archive.org/web/20210424113705/https://www.awemainta.com/newspapers/AM210423/offline/download.pdf Dia Internacional di Mama Tera (Earth Day) 2021 ta un movemento no solamente un dia], Awemainta (23 april 2021)</ref>

Riba e prome Dia di Tera na aña [[1970]] miyones di [[Estadonan Uni di Merka|Mericano]] a mobilisa pa protesta p’e ignorancia ambiental y pa exigi pa tuma un rumbo nobo pa proteha e [[Tera|planeta tera]]. Esaki a conduci na e aprobacion di leynan ambiental emblematica na Merca, incluyendo leynan di aire limpi, awa limpi y especienan den peliger di extincion. Hopi pais a adopta leynan similar. Na 2016 [[Nacionan Uni]] a scoge Dia di Tera como fecha pa firma e [[Acuerdo di Paris]] relaciona cu e crisis di [[cambio di clima]].  

== Aruba ==
Riba Dia di Tera 2021 a inaugura "E Torito", un plantacion chikito situa na departamento di Agricultura, Cria y Pesca Santa Rosa na [[Aruba]]. E cunucu aki, cu tin mata di [[bacoba]], [[banana]], [[blogo]], [[sorsaca]], [[lamoenchi]], [[apelsina]] y [[mandarin]], ta sirbi specialmente pa ilustra cu por cultiva un variedad di producto na cas sin tin mucho espacio of tereno.<ref>[https://www.awemainta.com/newspapers/AM210429/offline/download.pdf  Inauguracion di un cunuco nobo na Santa Rosa], Awemainta (29 april 2021)</ref>

{{Appendix|refs|2=
* {{Tradukshon for di otro Wikipedia|idioma=en|oldid =1013023152|titulo=Earth Day)}}
{{References}}
;Link externo
* [https://www.earthday.org  www.earthday.org]
}}

[[Category:Tera]]
