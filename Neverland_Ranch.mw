[[File:Aerial-NeverlandTrainStation.jpg|thumb|300x300px|Neverland Ranch, 2008]]
'''Neverland Ranch''' òf ''Neverland Valley Ranch'' ta un estado ku tabata pertenese na [[Michael Jackson]]. E estado tabatin un grandura di 1.100 hectare grandi i ta sitá na Figueroa Mountain Road 5225 na [[Los Olivos]] den [[Santa Barbara County]] na [[California]]. E nòmber ta bini di [[Neverland]], for di e kuenta di [[Peter Pan]].

== Historia ==
Den aña 1988 Michael Jackson a kumpra e propiedat for di e empresario William Bone pa un suma di entre 16.5 pa 30 mion doler. E estado tabata Jackson su kas, komo su prètpark privá i e tabata kontene un oloshi grandi trahá di flor, varios estatua di mucha i un parke di bestia chikitu. E prètpark tabata inkluí trein: unu di 3 ft (194 mm) yamá "Neverland Valley Railroad" i un otro di 2 ft (610 mm) yamá ''C. P. Huntington'' trahá pa Chance Rides. Tambe e prètpark tabata kontene un barku di pirata, un montaña rosa, outo di dal ranka, slep grandi i un game room E kashi prinsipal tabata kontene un kamber sekreto pa seguridat. Jackson tabata tambe un gran kolekshonista di arte. E estado a wòrdu uzá pa diferente evenemento manera e kasamentu di [[Elizabeth Taylor]] i Larry Forentsky. Varios biaha Jackson tabata invita muchanan pa bin keda na su estado.

E lastu kos ei a kondusí na varios spekulashon tokante di [[abuzu seksual]] di mucha. Jordan Chandler, un hoben di diestres aña ku a bishits Neverland na varios okashon, a reklama e rei di pop na 1993 pa abuzu seksual. Jackson a insisti di ta inosente i a resolve e kaso pafo di korte. Na 2003 Jackson a deklara durante di un entrevista ku el a drumi ku un kantidat di mucha den e mesun kamber. Den e dokumentario aki por a mira Gavin Arvizo, un otro hoben ku algun tempu despues a demanda Jackson pa abuzu seksual. E kaso a keda investigá i despues di un kaso kontroversial a deklara Jackson liber di tur dies akusashon.

Den 2005 Jackson a duna di konose di no ke bolbe mas pa Neverland. El a haña ku e 70 agentenan polisial ku a hasi un inval, lo a 'viola' e kas hasiendo esaki. Konsekuentemente e estado no tabata sinti manera kas mas p'e.

Na 2006 a sera e fasilidatnan i gran parti di e empleadonan a keda mandá kas. Segun e bosero di Jackson esaki tabata debi ku e no tabata biba einan mas.

Den novèmber 2008 Jackson a bende un akshon di Neverland na un kompania invershonista ku ta operá bou di e nòmber ''Colony Capital'' pa $35 mion. No ta konosi kon grandi e akshon bendí aki ta. Riba 31 di juli 2014 a bira konosí ku e estado ta na benta. E balor a kore entre 35 pa 50 mion doler. 

Riba 29 di mei 2015 a bira konosí ku e kompleho a wòrdu renobá, duná otro nòmber i ku e preis di benta e estado ta pará na $100 mion. Mayoria fanatiko di Jackson a protesta kontra di esaki i no ta di akuerdo ku e desishon. [[Jermaine Jackson]], ruman mas grandi Michael Jackson, a skibi un karta habrí pa Colony Capital, den dje demonstrando su desakuerdo ku e desishon i a duna di konose ku e ta den kontakto ku nan.

[[Category:Estadonan Uni di Merka]]
