{{Variante|c}}
{{Infobox persona}}
'''Luis Eduardo Giusti López''' (n. 27 di novèmber [[1944]] na Lagunillas, [[Venezuela]]) ta un eksperto internashonal [[Venezuela|venezolano]] riba tereno di petroli i energia. E tabata presidente di Petróleos de Venezuela (PDVSA), entre 1994 i 1998.

== Biografia ==
Luis Giusti a nase na estado Zulia, den munisipio di Lagunillas i ta yu di Luis Germán Giusti Paolini i Leonor Isabel López Pérez, ambos miembro di famianan konosí na estadonan Tachira i Zulia. El a bai skol na [[Maracaibo]] na Colegio Gonzaga i a kontinua su estudio na Universidat di Zulia. Despues di gradua na 1966 komo ingeniero petrolero e ta obtené su [[maestria|master]] na Universidat di Tulsa, [[Oklahoma]] na 1971.

Giusti ta kuminsa su karera na Shell Venezuela na 1966. Na 1976, despues ku a nashonalisá e industria petrolero [[Venezuela|venezolano]], e ta bai traha pa Maraven, un compania supsidiario di PDVSA. Eynan e tabatin un karera largu i exitoso, okupando funshonnan riba tereno di explorashon, produkshon, refineria, planning i merkadeo te su nombramentu komo visepresidente di e empresa.<ref name="csis_1">{{en}}[http://csis.org/expert/luis-e-giusti Luis E. Giusti], CSIS.</ref>

Na 1994 Giusti ta wòrdu asigná presidente di PDVSA dor di presidente [[Rafael Caldera]] i ta entregá su retiro e mesun dia ku [[Hugo Chávez]] a asumí e presidensia di Venezuela. Bou di su mando e sektor petrolero venezolano a eksperensiá reformanan drástiko, entre nan e programa di integrashon di e tres operadónan nashonal: Maraven, Lagoven i Corpoven.<ref name="csis_1"/> Giusti tabata tambe e inisiadó i ehekutivo di e maneho konosí komo ''Apertura Petrolera''. E apertura di e merkado di zeta tabata hasi posibel, pa promé bes desde e nashonalisashon di e sektor na 1975, pa kapital priva fo'i exterior partisipa den e sektor di petroli di Venezuela, logrando asina atraé un suma estimá na 30 bion [[Dollar Mericano|dollar]] den e periodo 1995-2004. E meta prinsipal tabata pa desaroyá explotashon komersial den e Faha di Orinoko. Apesar ku e ta un di e vèltnan mundialmente mas grandi, e ta un vèlt di krudo tipo ultrapisá ku ta mas difisil pa prosesá i ku ta rekerí invershonnan substansial pa su desaroyo. Durante su último sinku aña na PDVSA el a konsolidá e posishon internashonal di e empresa realisando akuerdonan ku Mobil, Phillips, Chevron i Amerada Hess.<ref name="csis_1"/>

Luis Giusti ta biba na [[Estadonan Uni di Merka|Merka]] i ta aktivo komo konsehero, entre otro riba tereno akadémiko i energétiko. E ta konsehero di e "Center for Strategic & International Studies" (CSIS) na [[Washington D.C.]], partikularmente pa e tereno di energia i asuntunan latino-merikano. E ta miembro di e konseho konsultativo di Riverstone-Carlyle i miembro di direktiva, i konsehero spesial di e presidente, di "Centre for Global Energy Studies" na [[London]]. Entre 2000 i 2005 e tabata konsehero eksterno di e grupo Royal Dutch Shell.

Na 2022 Giusti ta e kara di e grupo Giusti/Socap Corporation ku ta ser asigná komo "preferred bidder" pa bira operadó di e refineria Isla na [[Kòrsou]].<ref>{{nl}}{{citeer web|url=https://antilliaansdagblad.com/nieuws-menu/25757-pisas-totaalplan-isla|titel=Pisas: "Totaalplan" Isla|werk=Antilliaans Dagblad|datum=2022-06-01|bezochtdatum=2022-06-09}}</ref><ref>{{nl}}{{citeer web|url=https://antilliaansdagblad.com/curacao/25796-giusti-een-echte-leider|titel=Giusti een echte leider|werk=Antilliaans Dagblad|datum=2022-06-09|bezochtdatum=2022-06-09}}</ref>

{{Appendix}}

{{DEFAULTSORT:Giusti, Luis}}

[[Category:Hende]]
[[Category:Venezuela]]
