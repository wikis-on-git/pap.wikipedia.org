{{Variante|c}}
'''Phelippi Benito (Felix) Chakuto''' (n. 26 di ougùstùs [[1891]] na [[Kòrsou]] - f. 20 di sèptèmber [[1967]] na [[Kòrsou]]) tabata un trahadó di haf [[Kòrsou|kurasoleño]] ku na 1922 a organisá un wèlga grandi di haf di Kòrsou. Su lucha pa e derechonan di e trahadó di haf a kondusí na e promé kontrakt di trabou kolektivo den historia di e isla. Chakuto ta wordu konsiderá un pionero sindikal di Kòrsou. 

== Biografia ==
Felix Chakuto a nase dia 26 di ougùstùs 1891 na Kòrsou i tabata bini di un famia pober. Su mama Ana Hooi tabata kòki serka un famia na [[Pietermaai]]. Komo mucha el a bai St. Vincentiusschool. Despues di intento en vano pa haña trabou komo hoben e ta disidí di bai nabegá. E tabata biba den Karakas na [[Otrobanda]].

[[File:Collectie Nationaal Museum van Wereldculturen TM-60019427 De S.S. Siena uit Italie bunkert kolen en water terwijl aan de havenkant wordt gelost en geladen Willemstad Soublette et Fils (Fotostudio).jpg|thumb|275px|Barku den haf di Kòrsou (potret di Soublette et Fils sakáentre 1915 i 1920)]]
Na prinsipio di dekada binti di siglo 20 tabatin hopi intrankilidat den [[haf di Kòrsou]]. Debí na malkontentu tokante redukshon di pago, e trahadónan di haf a kuminsa tene akshon di wèlga desde luna di aprel di 1922. Dia promé di yüli 1922 obreronan, sostené pa [[Rooms Katholieke Volksbond|R.K. Volksbond]], a lanta nan propio sindikato: ‘Liga di Trahadornan di Haf’, e promé sindikato na Antias, e tempu ei konosí komo kolonia ''Curaçao & Onderhorigheden''. Fin di 1922 e sindikato a kambia su nomber pa ‘Liga San Telmo’ i tabata konta 276 miembro.<ref>{{nl}}{{citeer web|url=https://resolver.kb.nl/resolve?urn=ddd:010280773:mpeg21:a0028|titel=Liga San Telmo|werk=[[Amigoe]]|datum=1922-12-30|bezochtdatum=2022-01-09}}</ref> E situashon tenso a surgi despues ku e agensianan di barku a manda buska trahadónan [[Venezuela|venezolano]] pa kibra e wèlga.<ref name="Felix"/> Ora e proseso largu di negosiashon ku e agensianan no a resulta bou di guia di Chakuto y asta intermediashon di prokurador general John B. Gorsira, e trahadónan di haf a lanta, kousando disturbio den [[Punda]] dia [[17 di yüli]].<ref>{{nl}}{{citeer web|url=https://resolver.kb.nl/resolve?urn=ddd:010276995:mpeg21:a0114|titel=De onlusten te Willemstad|werk=De Indische Courant|datum=1922-09-15|bezochtdatum=2022-01-09}}</ref> E wèlguistanan a drenta ofisina di ‘Koninklijke West-Indische Maildienst’ (KWIM), kompania di barku, ku tabata paga nan pa karga i deskargá barku, i tabatin konfrontashon ku polis i guarnishon.<ref>{{nl}}{{citeer web|url=https://resolver.kb.nl/resolve?urn=ddd:010280755:mpeg21:a0027|titel=Een alarmerend bericht|werk=[[Amigoe]]|datum=1922-08-19|bezochtdatum=2022-01-09}}</ref> Komo konsekuensia di lòsmentu di tiru di atvertensia tabatin vários herido i dos morto. Esaki tabata e prome akshon di welga organisá na Kòrsou despues di e [[Rebelion Grandi]] di 1795.<ref name="Herdenking">{{nl}}{{citeer web|url=https://resolver.kb.nl/resolve?urn=ddd:010641758:mpeg21:a0107|titel=Herdenking opstand havenarbeiders|werk=[[Amigoe]]|datum=1986=07-17|bezochtdatum=2022-01-29}}</ref>

Chakuto mes a bai entregá serka prokurador general. E ta wordu sentensia ku e kastigu mas haltu ku tur esnan kondená, esta 9 aña di prizòn pa su papel di lider den e disturbionan rònt di e wèlga. Su mama a bai pleita p’e i dor di intermediashon di [[Petrus Verriet|mgr. Verriet]] Chakuto ta risibi klemensia despues di 3 aña ku 2 luna. El a bolbe tuma un papel di lider sindikal, aunke ku sintimentu miksto debí na e krítika ku e mester a soportá pa su resistensia.<ref name="Felix"/><ref>{{citeer web|url=https://www.awemainta.com/newspapers/AM211214/offline/download.pdf|auteur=Boi Antoin|titel=Lucha obreril (16)|werk=Boneriano|datum=2021-12-13|bezochtdatum=2022-01-09}}</ref>

Chakuto ta muri lubidá, na edat di 76 aña, dia 20 di sèptèmber 1967.<ref name="Felix">{{nl}}{{citeer web|url=https://resolver.kb.nl/resolve?urn=ddd:010463726:mpeg21:a0006|titel=Felix Chacuto (76) gister overleden|werk=[[Amigoe]]|datum=1967-09-19|bezochtdatum=2022-01-09}}</ref> 

== Honor ==
* Despues di su morto a kambia nomber di e edifisio di sindikato na Emmastraat pa ''Sede obreril Felix Chacuto''. 
* Na 1968 a duna e espasio na Otrobanda entre de Rouvilleweg i Klipstraat e nomber di ''Plasa Felix Chacuto''. E busto di Chakuto aktualmente riba e plenchi ta data di 1993 i a remplasá e kabes di brons ku a wordu develá na aña 1984.<ref>{{nl}}{{citeer web|url=https://resolver.kb.nl/resolve?urn=ddd:010463689:mpeg21:a0016|titel=Chacutoplein bij de haven|werk=[[Amigoe]]|datum=1968-12-04|bezochtdatum=2022-01-09}}</ref><ref>{{citeer web|url=https://resolver.kb.nl/resolve?urn=ddd:010641273:mpeg21:a0186|titel=Feliz Chacuto bo a kiboká bo mes!|werk=[[Amigoe]]|datum=1984-05-25|bezochtdatum=2022-01-09}}</ref> 
* Den dekada ochenta di siglo 20 e Asosiashon Promoshon Konsenchi Istoriko a tuma e inisiativa pa konmemora e lantamentu di e trahadornan di haf di 1922.<ref name="Herdenking"/>

== Literatura ==
* Römer-Kenepa, Nolda: [https://www.worldcat.org/title/welga-di-trahadornan-di-haf-na-1922/oclc/742386168&referer=brief_results ''Welga di Trahadornan di haf na 1922''], [[Willemstad]], Kòrsou 1986 

{{Appendix}}

{{DEFAULTSORT:Chakuto, Felix}}

[[Category:Hendenan]]
[[Category:Kòrsou]]
