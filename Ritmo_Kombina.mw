'''Ritmo Kombina''' ta un tipo di musika ku a origna na [[Korsou]] den añanan nobenta di siglo pasa. Ritmo Kombina ta un meskla di diferente ritmo karibense, entre otro [[zouk]], [[cadence]], [[konpas]], [[merengue]], [[kaseko]], [[Salsa Antiyano]], y [[plena]]. 


E prome exponentenan di e genero Ritmo Kombina tabata e gruponan musikal Explosivos, [[GIO]] y [[ERA]]. Despues hopi otro gruponan musikal, tambe na [[Aruba]] y [[Boneiru]] a kuminsa toka Ritmo Kombina. Na kuminsamentu di e siglo aki Ritmo Kombina a kuminsa ta domina musika popular, prinsipalmente na Korsou, kompletamente y ta e tipo di musika mas popular na e islanan ABC y tambe bou di Antiyanonan y Arubianonan biba na Hulanda en e prome dies (10) ananan di e siglo 21. Tin un of mas grupo na Venezuela tambe ku a wordu inspira pa ritmo kombina. Tambe e konosido argelista Sergio George ta hopi enkante ku ritmo kombina y esaki a inspire den algun areglo.


Na komienso e ritmo tabata wordu toka riba un tempo bastante lihe. Den e ultimo ananan diferente grupo ku ta toka ritmo kominba a kuminsa baha e tempo y bini ku argelonan vokal. 


Otro gruponan musikal konosi pa Ritmo Kombina ta Guess,[[ Tune]], EQO (Aruba), Q-Sign (Hulanda), Gio Fuertisimo (Korsou), Dreams (Korsou), Buleria (Aruba i Korsou), Cache Royale (Hulanda), Gentz, Dolce, TSean, OVega, Sonnos, NSTPLY i  [[Cache Deluxe|Cache Royale]] (Hulanda).


[[Category:Músika]]
