Ritmo Kombina ta un tipo di musika ku a origna na [[Korsou]] den ananan nobenta di siglo pasa. Ritmo Kombina ta un meskla di diferente ritmo karibense, entre otro [[zouk]], [[cadence]], [[konpas]],[[merengue]], [[kaseko]], [[salsa antiyano]], y [[plena]]. 


E prome exponentenan di e genero Ritmo Kombina tabata e gruponan musikal Explosivos, [[GIO]] y [[ERA]]. Despues hopi otro banda, tambe na [[Aruba]] y [[Boneiru]] a kuminsa toka ritmo Kombina. Na kuminsamentu di e siglo aki Ritmo Kombina a kuminsa ta domina musika popluar, prinsipalmente na Korsou, kompletamente y ta e tipo di musika mas popular na e islanan ABC y tambe bou di Antiyanonan y Arubianonan biba na Hulanda. 


Otro gruponan musikal konosi pa Ritmo Kombina ta Meo Mao, No Game, Tune, EQO (Aruba) y Magic Sound (Boneiru y Korsou).
