{{Variante|c}}
'''Ritmo Kombina''', tambe konosi komo '''Ritmo di Reino''', ta un tipo di musika ku a originá na [[Kòrsou]] den añanan nobenta di siglo binti. Ritmo Kombina ta un meskla di diferente ritmo karibense, entre otro [[zouk]], [[cadence]], [[kompa]], [[merengue]], [[kaseko]], [[Salsa Antiyano|salsa antiano]] i [[plena]].<ref>{{nl}}{{cite book|url=https://books.google.nl/books?id=RgaSDwAAQBAJ&pg=PA168&lpg=PA168&dq=gibi+doran+ritmo+kombina&source=bl&ots=Gd7y5P8mkk&sig=ACfU3U1k5adlEwrZvSqk6jg-5XnB9JYQbg&hl=en&sa=X&ved=2ahUKEwifuKmN8P_1AhUTtTEKHZnzBAEQ6AF6BAgKEAM#v=onepage&q=gibi%20doran%20ritmo%20kombina&f=false|title=Fuck it, Gewoon doen!|author=Doran, Jean-Pierre|publisher=  |location= |date=2019|isbn=9789082511383}}</ref> 

Meskos ku salsa antiano ritmo kombiná a logra obtene un luga dentro di e musika popular antiano. Na komienso e ritmo tabata wordu toka riba un tempo bastante lihe. Den e ultimo añanan diferente grupo ku ta toka ritmo kombina a kuminsa baha e tèmpo i bini ku areglonan vokal. 

== Historia ==
Den komienso di dekada 90 Gibi Doran (1964), rei di tumba i lider di banda, ta inisia su buskeda pa un ritmo nobo ku ta bailabel henter aña sin ta mará na un okashon of temporada, manera [[tambú]] (fin di aña), [[tumba]] (karnaval) i [[seu]] (tempu di kosecha).<ref name="Ritmo">{{nl}}{{citeer web|url=https://knipselkrant-curacao.com/amigoe-ritmo-kombina-is-een-lifestyle-geworden/|titel=‘Ritmo Kombiná is een lifestyle geworden’|auteur=Ramautar, Judith|werk=Amigoe|datum=2015-06-14|bezochtdatum=2022-02-14}}</ref> E ta kuminsa studia diferente ritmo, entre otro  pambiche (deriva di [[meringue]]), [[soca]] i tumba, ku e meta pa yega na kombina nan. Despues di a experimenta ku diferente instrumento i areglo a desaroya e ritmo kombina. Ma prinsipio hende tabata titulá esaki komo "bochincha" pero poko poko otro banda tambe a kuminsa toka e ritmo kombina dunando e mas akohida. En general ritmo kombina tin tres ritmo: tèmpo lento di balada romantiko, tèmpo intermedio i tèmpo rapido ku ta usualmente toka na fiestanan i karnaval.   

E prome exponentenan di e genero ritmo kombina tabata e gruponan musikal Explosivos, [[GIO]], ambos bou guia di Gilbert (Gibi) Doran, y [[ERA Autentiko]]. Despues hopi otro gruponan musikal, tambe na [[Aruba]] y [[Boneiru]] a kuminsa toka ritmo kombina. Na kuminsamentu di e siglo aki ritmo kombina a kuminsa ta domina musika antiyano popular, prinsipalmente na Kòrsou, kompletamente y ta e tipo di musika mas popular na e [[Islanan ABC]] y tambe bou di Antiyanonan y Arubianonan biba na [[Hulanda]] den e prome dies (10) aña di e siglo 21. Tin un of mas grupo na [[Venezuela]] tambe ku a wordu inspira pa ritmo kombina. Tambe e konosido areglista Sergio George ta hopi enkanta ku ritmo kombina y esaki a inspire den algun areglo.

Otro gruponan musikal konosi pa ritmo kombina ta Guess,[[ Tune]], EQO (Aruba), Q-Sign (Hulanda), Gio Fuertisimo (Kòrsou), Dreams (Kòrsou), Buleria (Aruba i Kòrsou), Cache Royale (Hulanda), Gentz, Dolce, TSean, OVega, Sonnos, NSTPLY i  [[Cache Deluxe|Cache Royale]] (Hulanda).

Na 2010 diputado di Cultura di Kòrsou ta proklamá ritmo kombina komo genero musikal ofisial di Kòrsou meskos ku salsa antiyano.<ref name="Ritmo"/>

== Link eksterno ==
* [https://www.youtube.com/watch?v=kxPnDdq8KGU&ab_channel=TheMusicArk  Ritmo Kombina (instrumental)], Video Youtube

{{Appendix}}

[[Category:Músika]]
