{{Variante|c}}
{{Databox}}
'''Ritmo Kombiná''', tambe konosí komo '''Ritmo di Reino''', ta un tipo di músika ku a originá na [[Kòrsou]] den añanan nobenta di siglo binti. Ritmo Kombiná ta un meskla di diferente ritmo karibense, entre otro [[zouk]], [[cadence]], [[kompa]], [[merengue]], [[kaseko]], [[Salsa Antiyano|salsa antiano]] i [[plena]].<ref>{{nl}}{{citeer web|url=https://books.google.nl/books?id=RgaSDwAAQBAJ&pg=PA168&lpg=PA168&dq=gibi+doran+ritmo+kombina&source=bl&ots=Gd7y5P8mkk&sig=ACfU3U1k5adlEwrZvSqk6jg-5XnB9JYQbg&hl=en&sa=X&ved=2ahUKEwifuKmN8P_1AhUTtTEKHZnzBAEQ6AF6BAgKEAM#v=onepage&q=gibi%20doran%20ritmo%20kombina&f=false|titel=Fuck it, Gewoon doen!|auteur=Doran, Jean-Pierre|publisher=  |datum=2019|isbn=9789082511383}}</ref> 

Meskos ku salsa antiano ritmo kombiná a logra atkerí un lugá dentro di e músika popular [[Antias Hulandes|antiano]]. Na komienso e ritmo tabata wòrdu toká riba un tèmpo bastante lihé. Den e último añanan diferente grupo ku ta toka ritmo kombiná a kuminsá baha e tèmpo i bini ku areglonan vokal. En general ritmo kombiná ta konsistí di tres tèmpo: tèmpo lento (di balada romántiko), tèmpo intermedio i tèmpo rápido ku ta usualmente toká na fiestanan i [[carnaval|karnaval]].

== Historia ==
Na komienso di dékada 90 [[Gibi Doran|Gilbert (Gibi) Doran]] (1964), ya un konosido rei di [[tumba]] i lider di banda, ta inisiá su búskeda pa un ritmo nobo ku mester ta bailabel henter aña sin ta mará na un okashon òf temporada, manera ta e kaso ku [[tambú]] (fin di aña), [[tumba]] (karnaval) i [[seu]] (tempu di kosecha).<ref name="Ritmo">{{nl}}{{citeer web|url=https://knipselkrant-curacao.com/amigoe-ritmo-kombina-is-een-lifestyle-geworden/|titel=‘Ritmo Kombiná is een lifestyle geworden’|auteur=Ramautar, Judith|werk=Amigoe|datum=2015-06-14|bezochtdatum=2022-02-14}}</ref> E ta kuminsá studia diferente ritmo, entre otro [[pambiche]] (derivá di [[merengue]]), [[soca]] i tumba, ku e meta pa yega na kombiná nan. Despues di a eksperimentá tambe ku diferente instrumento i areglo e ritmo kombiná a desaroyá.

Na inisio hende tabata titulá e ritmo komo "bochincha", pero pokopoko otro bandanan tambe a kuminsá toka e ritmo kombiná den nan estilo, dunando esaki mas akohida. Na [[Aruba]] i [[Boneiru]] a kuminsá toka ritmo kombiná i na kuminsamentu di e siglo 21 ritmo kombiná a kuminsá ta dominá músika antiano popular, prinsipalmente na Kòrsou, kompletamente. E ta e tipo di músika mas popular na e [[Islanan ABC]] i tambe bou di Antiano i Arubianonan biba na [[Hulanda]] den e promé dies (10) aña di e siglo 21. Na 2010 René Rosalia, diputado di Kultura di Kòrsou, ta proklamá ritmo kombiná komo un di e géneronan musikal ofisial di Kòrsou.<ref name="Ritmo"/> Tin un òf mas grupo na [[Venezuela]] tambe ku a wordu inspirá pa ritmo kombiná. Igualmente e konosido areglista [[Estadonan Uni di Merka|merikano]], Sergio George, a keda enkantá ku ritmo kombiná i esaki a inspir'é den algun areglo.

== Grupo musikal ==
E promé eksponentenan di e género ritmo kombiná tabata e gruponan musikal Explosivos, [[GIO]], ambos bou guia di Gibi Doran, i [[ERA Autentiko]]. Otro gruponan musikal konosí pa ritmo kombiná ta Guess, [[Tune Stret Konstant]], EQO (Aruba), Q-Sign (Hulanda), Gio Fuertisimo (Kòrsou), Dreams (Kòrsou), Buleria (Aruba i Kòrsou), Cache Royale (Hulanda), Gentz, Dolce, TSean, OVega, Sonnos, NSTPLY i  [[Cache Deluxe|Cache Royale]] (Hulanda).

== Link eksterno ==
* [https://www.youtube.com/watch?v=kxPnDdq8KGU&ab_channel=TheMusicArk  Ritmo Kombina (instrumental)], Video Youtube

{{Appendix}}

[[Category:Músika]]
[[Category:Kòrsou]]
