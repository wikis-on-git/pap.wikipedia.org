{{Variante|a}}
{{Infobox dignatario
| predecessor   = [[Rafael Caldera]]
}}
'''Hugo Rafael Chávez Frías''' (n. [[28 di yüli|28 di juli]] [[1954]] na [[Sabaneta]], [[Venezuela]]  - † [[5 di mart|5 di maart]] [[2013]] na [[Caracas]]) tabata un politico [[Venezuela|Venezolano]], cu a sirbi desde 1999 te su fayecimiento como [[presidente]] di Venezuela. Chavez tabata lider di e ''Movimiento Revolucion Bolivariana-200''. E tabata promove un doctrina politico di democracia participativo, socialismo y Latin America i cooperacion Caribense, i tabata un critico di neoliberalismo, globalisacion i politica exterior di [[Estadonan Uni di Merka|Merca]]<ref>Ellner, Steve. "The 'Radical' Thesis on Globalisation and the Case of Venezuela's Hugo Chavez" ''Latin American Perspectives'', Vol. 29, No. 6, Globalization and Globalism in Latin America and the Caribbean. (Nov., 2002), pp. 88–93. [http://links.jstor.org/sici?sici=0094-582X%28200211%2929%3A6%3C88%3AT%22TOGA%3E2.0.CO%3B2-9 Stable URL.]</ref>. 

E meta di su mision bolivariano tabata pa combati malesa, alfabetisacion, desnutricion, pobresa y otro mal social. Den asuntonan exterior, Chavez tabata contra e ''Washington Consensus'' door di yuda model alternativo di e desaroyo economico y ela pidi cooperacion entre e nacionnan pober, especialmente esnan di Latino America. Su influencia politico den Sur America (uzo di petrolio di Venezuela) y su relacion di confrontacion ku Merka a dun'e un profil geopolitico halto, i komo resultado e revista ''[[Time]]'' a inclui e den e lista di e personanan mas influyente rond mundo (''100 most influential people'') den 2005 y 2006.<ref>{{cite news|first=Tim|last=Padgett|title=Hugo Chavez: The Radical with Deep Pockets|publisher=[[Time (magazine)|Time]]|url=http://www.time.com/time/subscriber/2005/time100/leaders/100chavez.html|date=10 April 2005|accessdate=31 December 2006}}
</ref><ref name=influence>{{cite news|url=http://www.time.com/time/magazine/article/0,9171,1187165,00.html|title=Hugo Chavez: Leading the Left-Wing Charge|date=8 May 2006|accessdate=26 July 2006|last=Padgett|first=Tim | work=Time}}</ref>

Chávez a fayece na 2013 despues di lucha contra di kanser pa casi dos aña, na edat di 58 aña. Prome cu su morto ela declara [[Nicolás Maduro]] como su sucesor oficial y lider di e ''Revolucion Bolivariana'' y su partido politico [[PSUV]] (Partido Socialista Unido Venezolano).

==Operation Zamora==
[[File:Cristina F. de Kirchner y Hugo Chávez.jpg|thumb|right|Hugo Chávez y Cristina Kirchner, presidente di [[Argentina]]]]
Na 1989, [[Carlos Andrés Perez]] a wordo elegi como presidente di Venezuela. Ela priminti e pueblo Venezolano ku e no lo traha hunto ku e [[Fondo Monetario Internacional|IMF]] i e ''Washington Consensus'' di e gobierno Mericano, pero a hasi al contrario ora ela tuma e puesto. Protestanan contra di Perez su gobierno a resulta den opresion violento i masacre di protestantenan na man di polis politico i e ehersito. E evento aki a keda conoci como ''El Caracazo''. E gobierno di Perez a declara cu 276 morto a cay, pero otro organisacionnan ta estima cu e cantidad di morto tabata mas halto ku 2.000. Chavéz, ku na e momentu ey tabata un funcionario militar, no a participa den e accionnan.

Despues di e ''Caracazo'', Chávez a plania un golpe di estado contra di e gobierno di Perez, bou di e nomber "Operacion Zamora". E golpe a wordo intenta riba 4 di februari 1992, pero a fracasa. Chavez a entrega su mes na gobierno i despues na television a bisa cu e la fracasa solamente "por ahora" (pa awo). Durante di su encarselamento, Chavéz su popularidad a crece, especialmente entre e pobernan di Venezuala. 

==Presidencia==
Chavez a funda e partido politico, [[Movimiento V República]], despues di a faya di derota presidente Carlos Andrés Pérez na aña 1992. Chavez a wordo elegí como presidente na aña 1998 ku un campaña pa yuda e mayoria di e pobernan na Venezuela. Ela gana cu 56.20% di e votonan contra di Henrique Salas Römer, un economista educá na [[Universidat Yale|universidad di Yale]], ku a recibí 39.97% di e votonan. 

Na juli di 2000, Chávez a wordo reelegí como presidente, ganándo cu 59.76% di e voto contra Francisco Arias Cárdenas ku a participa cune den e golpe di estado di 1992. E aña ey, Chávez a cuminsa exporta petrolio pa [[Cuba]] den un interkambio pa docternan Cubano. E prome protesta contra di su gobierno a tuma luga na januari di 2001 como resultado di reformanan di educacion cu lo a introduci mas elementonan di e ''Revolucion Bolivariana'' den bukinan di skol.

Na december 2006, Chávez a wordo reelegi pa un di tres mandato como presidente di Venezuela. Ela gana ku 63% di e voto contra di, entre otro, Manuel Rosales. Riba 15 di december 2006, Chavéz su partido a uni forsa ku otro partidonan socialista cu a apoye den pasado pa forma un partido mas grandi yama "Partido Socialista Unido Venezolano" (PSUV). Den 2007 a miembrecia di e partido a crece bira 5.7 miyon hende. Na juni 2011, Chávez a anuncia ku e tabata recuperando di un cirugia pa saca un tumor canceroso. Mas despues, e gobierno Venezolano a declara ku e tumor no a wordo saca completamente. 

Na October 2012, Chávez a gana su di kuater eleccion pa presidencia, contra di [[Henrique Capriles Radonski]], ku 54% di e voto mientras Capriles a haña 45% di e voto. Riba 5 di mart 2013, Nicolás Maduro a anuncia e morto di presidente Chávez. No a wordo revelá ki tipo di cancer Chávez ta tin, ni tampoco ki tipo di tratamento ela ricibi. Un luna despues, Chávez su vicepresidente Maduro a wordo elegí komo presidente di Venezuela.

{{Appendix}}

{{DEFAULTSORT:Chávez, Hugo}}
[[Category:Hendenan]]
[[Category:Politikonan]]
[[Category:Venezuela]]
