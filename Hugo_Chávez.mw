{{Variante|a}}
{{Infobox dignatario
| predecessor  = [[Rafael Caldera]]
| susesor      = [[Nicolás Maduro]]
}}
'''Hugo Rafael Chávez Frías''' ([[Sabaneta]], [[Venezuela]], [[28 di yüli|28 di juli]] [[1954]] - † [[5 di mart]] [[2013]]) tabata presidente di [[Venezuela]] (1999-2013) i lider di e ''Revolucion Bolivariana''. Chavez tabata promove un doctrina politico di democracia participativo, socialismo y Latino America i cooperacion Caribense, i tabata un critico di neoliberalismo, globalisacion y politica exterior di [[Estadonan Uni di Merka]].<ref>[[Steve Ellner|Ellner, Steve]]. "The 'Radical' Thesis on Globalisation and the Case of Venezuela's Hugo Chavez" ''[[Latin American Perspectives]]'', Vol. 29, No. 6, Globalization and Globalism in Latin America and the Caribbean. (Nov., 2002), pp. 88–93. [http://links.jstor.org/sici?sici=0094-582X%28200211%2929%3A6%3C88%3AT%22TOGA%3E2.0.CO%3B2-9 Stable URL.]</ref>. 

E meta di su "mision bolivariano" tabata pa combati malesa, alfabetisacion, desnutricion, pobresa y otro malnan social. Den asuntunan exterior, Chavez tabata contra e Washington Consensus door di yuda model alternativo di e desaroyo economico y ela pidi cooperacion entre e nasionnan pober, especialmente esnan di Latino America. Su influencia politico den Sur America (uzo di pretolio di Venezuela) y su relasion di konfrontamento ku Merka a dun'e un profile geopolitico halto, i komo resultado e revista ''[[Time]]'' a inclui e den e lista di e personanan mas influyente rond mundu (''100 most influential people'') den 2005 y 2006.<ref>{{cite news|first=Tim|last=Padgett|title=Hugo Chavez: The Radical with Deep Pockets|publisher=[[Time (magazine)|Time]]|url=http://www.time.com/time/subscriber/2005/time100/leaders/100chavez.html|date=10 April 2005|accessdate=31 December 2006}}
</ref><ref name=influence>{{cite news|url=http://www.time.com/time/magazine/article/0,9171,1187165,00.html|title=Hugo Chavez: Leading the Left-Wing Charge|date=8 May 2006|accessdate=26 July 2006|last=Padgett|first=Tim | work=Time}}</ref>

Chávez a fayecé na 2013 despues di lucha contra di kanser pa casi dos aña, na edad di 58 aña. Prome cu so morto ela declara [[Nicolás Maduro]] como su sucesor oficial como lider di e ''Revolucion Bolivariana'' i su partido politico [[PSUV]] (Partido Socialista Unido Venezolano).

==Operation Zamora==

Na 1989, [[Carlos Andrés Perez]] a wordu elegi como presidente di Venezuela. Ela priminti e pueblo venezolano ku e no lo traha huntu ku e IMF i e Washington Consensus di e gobierno Mericano, pero a hasi al kontrario ora ela tuma e puesto. Protestanan kontra di Perez su gobiernu a resulta den opreshon violento i masacre di protestantenan nan man di polis politiko i e ehersito. E evento aki a keda konesi komo ''El Caracazo''. E gobiernu di Perez a declara ku 276 morto a kai, pero otro orginisationnan ta estima ku e kantidad di morto tabata mas haltu ku 2.000. Chavéz, ku na e momentu ey tabata un funtionario militar, no a partisipa den e aktionnan.

Despues di e ''Caracazo'', Chávez a plania un golpe di estado kontra di e gobiernu di Perez, bou di e nomber "Operation Zamora". E golpe a wordu ententa riba 4 di febrüari 1992, pero a frakasa. Chavez a entrega su mes na gobiernu i despues aparesiendo nan television a bisa ku e la frakasa solamenta "por ahora" (pa awo). Durante di su enkarselamentu, Chavéz su 
popularidad a krese, especialmente entre e pobernan di Venezuala. 

==Presidensia==
[[File:Cristina F. de Kirchner y Hugo Chávez.jpg|thumb|right|Hugo Chávez]]
Chavez a funda e partido politiko, [[Movimiento V República]], despues di a faya di derota presidente Carlos Andrés Pérez na anya 1992. Chavez a wordu elegí como [[presidente]] na anya 1998 ku un campanya pa yuda e mayoria di e pobernan na Venezuela. Ela ganá ku 56.20% di e votonan contra di Henrique Salas Römer, un ekonomista eduká na [[universidad di Yale]] na [[Estadonan Uni di Merka|Merka]] ku a recibí 39.97% di e votonan. 

Na juli di 2000, Chávez a wordu reelegí komo presidente, ganándo ku 59.76% di e voto kontra Francisco Arias Cárdenas ku a partisipa kune den e golpe di estado di 1992. E anya ey, Chávez a kuminsa exporta petrolio pa []Cuba]] den un interkambio pa  dokternan cubano. E promé protesta kontra di su gobiernu a tuma luga na yanüari di 2001 komo resultado di reformanan di edukashon ku lo a intrudusí mas elementonan di e ''Revolucion Bolivariana'' den bukinan di skol.

Na desémber 2006, Chávez a wordu reelegí pa un di tres mandato komo presidente di Venezuela. Ela ganá ku 63% di e voto kontra di, entre otro,  Manuel Rosales. Riba 15 di desèmber 2006, Chavéz su partido a uni fórsa ku otro partidonan sosialista ku a apoyé den pasado pa forma un partido mas grandi yama Partido Socialista Unido Venezolano (PSUV). Den 2007 a membresia di e partido a krese bira 5.7 million hende. Na yuni 2011, Chávez a anunsia ku e tabata rekuperando di un sirugia pa remové un tumor kanseroso. Mas despues, e gobiernu venezolano a deklaar ku e tumor no a wordu remové komplétamente. 

Na October 2012, Chávez a ganá su di kuater elektion pa presendensia, kontra di [[Henrique Capriles Radonski]], ku 54% di e voto mientras Capriles a hanya 45% di e voto. Riba 5 di mart 2013, Nicolás Maduro a anunsia e morto di presidente Chávez. No a wordu revelá ki tipo di kanser Chávez ta tin, ni tampoko ki tipo di tratamentu ela risibi. Un luna despues, Chávez su Vice Presidente, Maduro, a wordu elegí komo presidente di Venezuela.

== Referencia ==
{{Reflist|3}}

{{DEFAULTSORT:Chávez, Hugo}}
[[Category:Hendenan]]
[[Category:Politikonan]]
[[Category:Venezuela]]
