[[File:Ebola virus virion.jpg|thumb|Vírus di Ebola.]]
'''Ebola''' ta un vírus ku ta kousa un malesa kontagioso yamá "Ebola Virus Disease" (EVD). E vírus ta konosí for di aña 1976 na e partinan mas sentral di [[Afrika]].

== Origen ==
Ela originá for di raton djanochi (vleermuis) ku a infektá animalnan salbahe manera makaku ku hende di e área ei sa kome. Unabes un hende ta infektá e por sigui pasa e malesa pa otro hende.

== Situashon actual ==
For di mart 2014 tin un brote grandi di ebola, e biaha aki ta na parti Wèst di Afrika. E paisnan mas afektá awor aki ta [[Liberia]], [[Guinea]] i Sierra Leone.

== Síntoma ==
E síntomanan ta aparesé entre 2 pa 21 dia despues ku e persona keda infektá.

E promé síntomanan di infekshon di ebola ta: keintura (mas ku 38°C), doló di kabes, kurpa slap sin forsa, doló di kurpa i sakamentu. Tambe por haña despues diarea, doló di barika/stoma, i sangramentu tantu interno komo eksterno.

Ainda no tin remedi of vakuna kontra di e vírus di ebola. E chèns di fayesé ku ebola ta entre 50-90%.

[[Category:Biologia]]
