E tipo di [[Kolonialismo|kolonialismo]] ku tabata komun serka otro paisnan oropeo, e akto di move bai un pais pa konstrui un kolonia no tabata mashá komun serka e Hulandesnan. E Hulandesnan tabata konsentra mas riba negoshi, e pòstnan di interkambio Hulandes tabata existi ront mundu. Pero te ahinda Hulandesnan a traha various forti i habitashon riba e kontinentenan merikano i e islanan den karibe. Aunke mayoria di nan a bai perdi na fin di e siglo 17. 

Pero Hulanda por a keda ku su kolonianan den karibe ([[Kòrsou]], [[Aruba]], [[Boneiru]], [[Sint Maarten]], [[Sint Eustatius]] ku [[Saba]]) te ora e la duna nan gobernashon autonomo den 1954 i ku te ahinda ta parti di e [[Reino Hulandes]]. I tambe e kolonia di [[Suriname]] te ku e la hanja su independensia na 1975.

==Nort Amerika==

===Karibe===

====Antia Hulandes====
Kolonisashon di Karibe pa Hulandesnan e kuminsa na anja 1620 riba [[St. Croix]] i [[Tobago]], siguí pa habitashonan riba [[Tortuga (Isla)|Tortuga]] (awoki Île Tortue na [[Haiti]]) i Sint Maarten. Ora e hulandesnan e perde Sint Maarten pa e Spanjonan na a tuma [[Kòrsou]] i [[Sint Eustatius]] bou di mando. Despues nan e hanja mitar di Sint Maarten bèk, partiendo e ku [[Fransia]]. E grens entre e dos partinan di e isla a keda varia te ora nan a bira offisial na anja 1816.

Otro islanan a wordu kaptura den karibe pa preveni un atake spanjo durante e guerra di 80 anja. I pa soru ku spanjonan no lo hanja akseso di palu i salu den e region. Eseinan ta :

*[[Kòrsou]] na 1634
* [[Saba]] na 1640
* [[Sint Eustatius]] na 1636
* [[Boneiru]] na 1634
* [[Aruba]] na 1637
* [[Sint Maarten]] na 1631
* [[Tortola]], [[Virgin Gorda]], [[Jost van Dyke]] prome ku 1640 

Te ku lat den e siglo 19 e islanan [[Venezuela|Venezolano]] di [[Isla Aves|Aves]], e [[Archipelago di Las Aves]], [[Los Roques]] i [[La Orchila]] tambe tabata wordu konsidera komo parti di karib Hulandes dor di e Gobiernu Hulandes.

[[Antia Hulandes]] a keda un teritorio di Hulanda. E la hanja gobernashon propio na anja 1954. Na 1986, Aruba a hanja autonomia, un status aparte di Antia Hulandes. Na oktober 10, 2010 Antia Hulandes a wordu desmantelá. E islanan di Kòrsou ku Sint Maarten a bira paisnan den Reinu Hulandes. Boneiru, Saba i Sint Eustatius a bira parti di Hulanda.

====Tobago==== 

Hulanda a purba varios biaha pa tin un kolonia riba e isla di [[Tobago]] pero kada biaha e tabata wordu distruí dor di otro paisnan Oropeo.

====Virgin Islands====

E Hulandesnan a establese un base riba St. Croix na 1625, e mesun anja ku e Inglesnan. Protestantnan Franses tambe a yuda nan pero e konflikto hulandes ku e kolonia Ingles a kolumina ku e la wordu abandona prome ku 1650. E Hulandesnan a establese un habitashon riba Tortola prome ku 1640 anto despues na Anegada i Virgin Gorda. E Inglesnan a tuma Tortola na 1672 i Virgin Gorda na 1680.

===Estadonan Uni di Merka===

Na 1602, e Gobiernu di e Republiek der Zeven Verenigde Nederlanden a charter e [[Vereenigde Oostindische Compagnie]], of VOC ku e mishon di explora un pasahe na [[India]] pa e pais, esaki a resulta den un par di expidishon importante ku a krea e provensia di [[Nieuw Nederland]].

Na 1609, e VOC a komishoná expolador Ingles [[Henry Hudson]] ku, den un atempto pa yega na un pasashi nord-ost pa India, a diskubri i tuma un parti di Merka kaminda awendia ta [[Estadonan Uni]] i [[Canada]] pa Hulanda. Ku e pensamentu ku esaki lo ta e miho ruta pa explora, Hudson a nabega e pasashi di New York Bay riba e riu di Hudson ku e la duna su nomber. Na 1614, Adriaen Block a gia un expidishon na e lower Hudson den e  Tyger, anto despues a explora e rui di East River riba e barku di Onrust, asina birando e prome oropeano ku a nabega e area di Hellegat riba e pasashi di Long Island Sound. Block Island i su haf a wordu yamá na su nomber. Ora e la bin bek, Block a kompilá un mapa, anto a bira e prome ku a aplika e nomber "Niew Nederland" na e area entre Virginia Ingles anto Canada Franses, kaminda mas despues e la hanja derechi di komersio exklusivo dor di e gobiernu Hulandes.

[[File:GezichtOpNieuwAmsterdam.jpg|thumb|300px|right|Un bista riba e suidat di [[Nieuw Amsterdam]]]]

Despues di un par di expedishon pa interkambia lana ku e [[Nativonan di Amérika|nativonan]], e prome luga permanente ku e Hulandesnan a konstrui tabata [[Fort Nassau (Nieuw Nederland|Fort Nassau]] riba un isla den e Hudson, kaminda aworaki yama Albany. E habitashon a sirbi komo un factorij pa hasi negoshi ku indjanan, anto a wordu remplasá despues dor di Fort Oranje. Tur dos fortifikashon a wordu yama den honor di e kas royal Oranje-Nassau.

Na 1621, un kompania nobo a wordu establesé ku un monopolio riba negoshinan riba e kontinente merikano anto West Afrika: e (Westindische Compagnie of WIC). E WIC a buska rekonosimentu den e area di merka hulandes - ku a wordu yamá New Nederland - komo un provensia hulandes, ku e la hanja na 1623. E anja ei, un otro forti ku tambe tabata yama Fort Nassau a wordu traha riba e rui di Delaware banda di kaminda aworaki ta Gloucester City, New Jersey.
Na 1624, e prome kolonistanan, mayoria di nan tabata bin for di Wallonïe anto [[katibu|katibunan]] ku tabata di e kompania, a yega den e provensia nobo. Nan a yega na Gouverneurseiland anto a wordu hibá na Fort Oranje, Fort Wilhelmus anto Kievietshoek. Na 1626, e direktor di e WIC, Peter Minuit a kumpra e isla di Manhattan for di e indjanan Lenape anto a kuminsa konstrui fort Amsterdam, ku a krese pa bira e haf i kapital, Nieuw Amsterdam, E kolonia a sigui krese na areanan den serkania manera Pavonia, Brooklyn, Bronx, i Long Island.

No tur e habitantenan di e provensia tabata Hulandes, pero a bin for di various otro pais na oropa i tambe afrika, tresé originalmente komo katibu. Hopi hende di Nieuw Nederland tabata di Wallonie, Alemania i Skandenavië. Tambe tabata tin inglesnan ku a reloka for di New England. Na 1664, un expidishon ingles mandá pa e Duke di York i Albany (despued James II di Inglaterra) a drenta haf di Nieuw Amsterdam, anto a agreva un attake. Dor ku e tabata den un nadeel grandi, Direktor-General [[Peter Stuyvesant]] a entrega su mes anto e Inglesnan a kaptura Niew Nederland. E provensia a hanja e nomber [[New York]]. E otro parti bou di e riu a hanja e nomber [[New Jersey]]. 

E konflikto aki a kousa e Di dos Guerra Hulandes-Ingles pero en fin Hulanda a kita nan klaim riba Nieuw Nederland pa interkambio di [[Suriname]].

== Sur Amerika ==

=== Brazil ===

[[File:Cidade mauricia.jpg|thumb|300px|right|Mauritsstad e kapital di Nieuw Holland na Brazil]]

For di 1630, Hulanda a hanja kontrol di un parti grandi di e pida nort-ost di Brazil. E WIC a pone nan hoofdkantoor na Recife. The gobernador, [[Johan Maurits]] a invita various artista i scientifiko na e kolonia pa yuda promove migrashon na sur amerika. Pero e portuguesnan a gana un viktoria riba hulanda na 1649. I na 26di Yanüari, 1654, e Hulandesnan a entrega nan mes i a duna kontrol di tur brazil na e portuguesnan. Despued ku nan a gana e Guerra Hulandes-Ingles, Hulanda a demanda e kolonia di brazil bek. Anto a menasa pa okupa [[Lisboa]] anto e kolonia Brasilero, pasobra e portuesnan tabata den un guerra kontra di [[Spanja]] kaba nan a kumpli. Pero e lider nobo Jogan de Witt a tene komersio mas importante ku territorio, anto a bende e kolonia bek na portugal na 1661.

=== Chile ===

Na 1600 , e suidat [[Chile|chileño]] di Valdivia a wordu kaptura dor di e pirata Hulandes Sebastian de Corden. E la bai laga e suidad despues di un par di luna. Despues na 1642 e VOC i e WIC a manda un battalon di un par di boto pa chile pa konkistá e suidad di chile i e minanan di [[oro]] for di e spanjonan.<ref>[http://www.valdiviachile.com/ciudad/descubre-valdivia/historia-valdivia.htm Valdivia.]</ref> E expanshon a wordu kondukta dor di Hendrik Brouwer, un general Hulandes. Na 1643 Brouwer a konkistá e Arcipielago di Chiloé anto e suidad di Valdivia. Brouwer a muri na 7 di augustus 1643, anto e vice-general Elias Herckmans a tuma kontrol.

Emigrashon pa chile a sigui te ku kuminsamentu di e Siglo 20, mayoria di nan for di e Boernan di Sur Afrika. Pero durante e guerra di Boer, Inglatera a kaptura e dos areanan di Transvaal na Sur Afrika i Chile. Te ahinda den mas ku 50.000 hende bibá na chile ku ansestronan Hulandes.

=== Guiana ===

E WIC a traha un forti riba e riu di Essequibo na 1616. E hulandesnan a kuminsa hasi negoshi ku e hendenan indigeno, meskos ku na surnam anto a establese plantashi di suku ku tabata wordu mantene dor di katibunan for di afrika. Aunke e kosta di Guyana a keda bou di kontrol Hulandesm e Inglesnan a establese plantashonan west di e [[Rui di Surnam]]. Konflikto entre e dos paisnan a resulta ku e area a kambia di man varios biaha, pero pa 1796 e Inglesnan tabata kontrola e region. E hulandesnan e duna kontrol di e kolonianan di Essequibo, Demerara, i Berbice na Inglaterra na 1814.

=== Suriname ===

E kolonia oropeo na [[Suriname]] a wordu fundá na e anjanan 1650' dor di Lord Willoughby, e gobernador di [[Barbados]]. E kolonia aki a wordu kaptura dor Abraham Crijnsen bou di mando di e Hulandesnan. Na 31 di July 1667, bou di e [[Tratado di Breda]] e Hulandesnan a ofrese Nieuw Nederland komo interkambio pa nan faktorianan di suku na Surnam. Na 1683 Suriname a wordu bendi na e WIC anto e keda konosi komo Guyana Hulandes. E kolonia a desaroya un ekonomia basá riba agrikultura i Sklabitud. Durante e guerranan Napoleano, Inglatera a kontrolá Suriname di 1799 te ku 1816 te ora nan a dun'e bek na e Hulandesnan. Hulanda a abolisá sklabitud na 1863 i a importa un forsa di labor for di e kolonianan Ingles i Hulandes den Ost-India pa keda drai ku e ekonomia. Gobernashon internal a wordu duná na 1954 anto independiensia na 1975. E prospekto di independensia a pone ku un gran parti di e poblashon di e pais nobo a imigra bai Hulanda i merka. E komunidat Surnam na Hulanda ta aworaki kasi mes grandi ku na e pais mes, mas o menos (450.000). <ref>[http://www.vijfeeuwenmigratie.nl/land/Suriname#503-inhetkort Imigrashon Surnam na Hulanda]</ref>

== Wak tambe ==

*[[West Indische Companie Hulandes]]
*[[Emperio Hulandes]]
*[[Imperialismo]]
*[[Kolonialismo]]
*[[Sklabitud#Komersio di katibu transatlántiko|Komersio di katibu transátlantiko]]

== Referensianan ==

{{reflist}}

[[Category:Historia]]

[[de:Niederländische Kolonien]]
[[en:Dutch colonization of the Americas]]
[[es:Colonización holandesa de las Américas]]
[[fr:Colonisation néerlandaise des Amériques]]
[[id:Kolonisasi Belanda di Amerika]]
[[lt:Nyderlandų kolonijos Amerikoje]]
[[nl:Nederlandse koloniën]]
[[ja:オランダによるアメリカ大陸の植民地化]]
[[sv:Den nederländska koloniseringen av Amerika]]
