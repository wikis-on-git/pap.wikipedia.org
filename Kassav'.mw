[[File:Jacob DESVARIEUX 2012.jpg|thumb|Jacob Desvarieux na 2012]]
'''Kassav'''' ta un agrupashon musikal karibense formá na [[Guadeloupe]] na [[1979]]. E grupo ta kreadó di e ritmo [[zouk]]. E integrantenan fiho di e banda ta Jocelyne Béroard, Jean-Philippe Marthély, Patrick St. Eloi, Jean-Claude Naimro, Claude Vamur i Georges Décimus (kende a bandona e grupo pa forma "Volt Face" i despues a bolbe bek). E nomber di e banda ta derivá di e palabra den [[idioma krioyo franses]] pa un plato lokal trahá ku wortel di kasava. 

== Historia ==
Kassav' a wòrdu formá na [[1979]] pa e músikonan Pierre-Edouard Décimus i Jacob F. Desvarieux. Su músika tabata basá riba e ritmo "gwo ka" di [[Guadeloupe]] i "ti bwa en mendé" di [[Martinique]]. Huntu i influensiá pa bandanan konosí di [[Republika Dominikano]], [[Haiti]] i Guadeloupe, manera Experience 7, Grammacks, Exile One, Les Aiglons, Tabou Combo i Les Freres Dejean, nan ta disidí di krea músika di karnaval [[Guadeloupe|guadelupeño]]. Usando e estilo [[kadens-kalipso]] i [[kompa]] den un forma mas orkestrá, moderno i rafiná ta nase e ritmo rapido ku yama [[zouk]].<ref name="Neva Wartell">{{en}}{{citeer web
|url=http://www.thedominican.net/articles/zouk.htm|titel=Zouk - Tracing the History of the Music to its Dominican Roots|auteur=Neva Wartell | werk=The Dominican|bezochtdatum=2022-05-05}}</ref> 

Kassav' tabata e promé banda pa aplika e teknologia MIDI (Musical Instrument Digital Interface) na kadans i pa krea fushon entre e estilo aki i funk i makossa. 

Na ougùstùs 1981 Kassav ta kuminsa hasi presentashon den henter área di Karibe, akompañá pa e dos bailadó Catherine Laupa i Marie-José Gibon. Ku tempu e banda a kosechá fama internashonal, entre otro na [[Fransia]], [[Afrika]] i den Karibe. Kassav' a saka mas di 20 album, banda di disko kompakto i 12 album solo grabá pa miembronan di e banda.

== Link eksterno ==
* [http://www.kassav30ans.com/ Wepsait ofisial] 
* [https://web.archive.org/web/20060101214137/http://www.rfimusique.com/siteEn/biographie/biographie_6141.asp Kassav' na RFI Music]

{{Appendix}}

[[Category:Musika]]
