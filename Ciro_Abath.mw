{{Variante|a}}
{{Infobox Artista
| birthname        = Ciro Abath
| image            = Cito Abath Aruba, Noord, Aruba Jul 01, 2021 12-05-06 PM.jpeg
| birthdate        = 1954 na Aruba
| lugar_nanse      = [[Aruba]]
| nationality      = Hulandes
| training         = Academia di Arte Visual na Tilburg, Hulanda
| known_for        = 
| field            = Ceramica<br />Escultura<br />Media nobo
| movement         = 
| awards           = 
| website          = {{URL|terrafusearuba.com}} 
}}
'''Ciro Abath''' ([[Aruba]], [[1954]]) ta un ceramista y artista visual [[Aruba]]no.

== Biografia ==
Di 1972 pa 1978 Abath a studia na Academie voor Beeldende Vorming na [[Tilburg]].<ref name="arte">Adi Martis & Jennifer Smit, Arte - Dutch Caribbean Art, Koninklijk Instituut voor de Tropen, Amsterdam (2002), pag. 112-115</ref> Despues el a sigui diferente tayer, entro otro na [[Salzburg]], [[New York City|New York]] y Istambul y a pasa un periodo largo di trabou na e "Europees Keramisch Werkcentrum" na Den Bosch. Desde 1978 e ta docente di arte plastico na [[Colegio Arubano]].<ref name="ciro">{{nl}}[https://resolver.kb.nl/resolve?urn=ddd:010645058:mpeg21:a0180  Ciro Abath: Ceramiek in verweerde vormen], Amigoe (3 juni 1995). Recupera 29 september 2021.</ref> Na 2008 Abath ta lanta Terrafuse cu ta organisa curso y realisa obhetonan cu e meta pa stimula e arte di glas y ceramica na Aruba. E studio aki e ta comparti hunto cu su casa Marian Abath-Nieskens, artista di glas.

Como artista Abath ta specialisa den composicion ceramico y obranan espacial tres dimensional, ehecuta entre otro den brons, plata, messing y hilo di metal. Su obranan ta toca temanan di simbolismo, historia y mitologia ademas di ta manifesta e influencia di e naturalesa Arubano.<ref>{{nl}}[https://resolver.kb.nl/resolve?urn=ddd:010640765:mpeg21:a0078 Foto met onderschrift], Amigoe (23 september 1982). Recupera 29 september 2021.</ref> Piedra, cocolishi y animalnan (entre otro cangreu, dori y lagadishi) ta hunga un rol importante den su iconografia.<ref name="arte"/> Abath a exhibi su instalacionnan na varios exhibicion internacional, manera Museo del Barrio (New York), Perez Museum (Miami), Museum de Fundatie (Zwolle) y ''Karibische Kunst Heute'' (Kassel, Alemania).<ref>{{nl}}[https://trendbeheer.com/2018/03/26/atelier-ciro-abath/  Atelier Ciro Abath], Trendbeheer.com (2018). Recupera 29 september 2021.</ref><ref name="ciro"/> Tambe ela representa Aruba na e XXIII Biennale di [[São Paulo]] y e VII Biennale di [[Havana]]. 
[[File:Lady justice at aruba courthouse.jpg|thumb|left|150px|Señora Justicia riba Plaza Alameda]]

Na Aruba ta encontra algun di su obranan den espacio publico; entre otro e escultura ''Desert Fruit'' den hardin di escultura na [[Aeropuerto Internacional Reina Beatrix]] (2012), estatua di ''Padu Lampe, Rufo Wever y Lio Booi'' riba Plaza Padu (2017), estatua ''Señora Justicia'' riba Plaza Alameda, escultura ''Ey Serca'' na entrada di Aruba Bank na Hato y busto di ''Papa Juan Pablo II'' dilanti misa Pro Catedral San Francisco (2021). 
[[File:Statue Padu Lampe 2.jpg|thumb|right|300px|Estatua di [[Padu Lampe]], [[Rufo Wever]] y Lio Booi riba Plaza Padu]]

{{Appendix}}

{{DEFAULTSORT:Abath, Ciro}}

[[Category:Hendenan]]
[[Category:Arte na Aruba]]
