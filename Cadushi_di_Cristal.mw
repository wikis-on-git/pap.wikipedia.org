'''Cadushi di Cristal''' ta un premio [[Aruba|Arubano]] pa honra personanan pa nan contribucion na promove [[Papiamentu|Papiamento]] pa medio di arte, [[literatura]], linguistica o investigacion.

Grupo Pa Promove Papiamento (GP3), un comision interdepartamental di gobierno di Aruba, a introduci e premio na aña 1997. GP3 a stipula e criterionan cu cual e nominadonan mester cumpli, pa bini na remarca pa haya e premio aki. Algun di e criterionan aki ta: e nominado mester ta un persona biba na Aruba cu a destaca riba tereno di Papiamento den e area di arte, literatura of linguistica, y mester tin publicacion di calidad relaciona cu Papiamento. E premio ta wordo otorga cada dos aña.

== Recipientenan==
* 1997 - Digna Laclé
* 1999 - Ernesto Rosenstand
* 2001 - Hubert ‘Lio’ Booi
* 2003 - Ramon Todd Dandaré
* 2006 - Grupo di Teatro Mascaruba
* 2008 - Mario Asintho Dijkhoff

[[Category:Literatura]]
[[Category:Papiamento]]
[[Category:Aruba]]
