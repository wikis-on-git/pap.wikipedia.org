{{Variante|a}}
{{Infobox persona}}
'''Vincent Willem van Gogh''' (n. [[30 di mart|30 di maart]] 1853 - 29 di juli 1890 [[Zundert]], [[Hulanda]]) miho conoci como '''Vincent van Gogh''', tabata un pintor [[Hulanda|Hulandes]]. 

E no tabata masha conoci den su bida. Durante su bida el a logra bende algun pintura so. Sinembargo, su fama a crece despues di su morto. Awendia e ta un di e pintornan mas conoci den historia. Su [[arte]] a influencia e curso di pintura moderno grandemente.

Van Gogh a cuminsa pinta cu su binti aña. Un di su miho trabou a keda completa dos aña prome cu su fayecimento. El a produci mas cu 2.000 obra di arte. Mas o menos 900 tabata pintura y 1.100 tabata pinta y gesketch. Asina mes, su trabou di arte tabatin masha influencia den arte di [[modernismo]] despues di dje. Awe un cantidad di su obranan ta exhibi den museonan rond mundo of ta na benta na prijs hopi halto.

== Bida ==
Van Gogh tabata yiu di un pastor y a crece den un famia masha religioso. Vincent tabata masha emocional y no tabata confia den su mes. Entre aña 1860 pa 1880 finalmente el a dicidi di bira artista den pintamento. E tabatin dos romance tristo. El traha tambe sin exito den un boekhandel, como bendedo di arte y predicado. El a keda na [[Bélgika|Belgica]] unda el a predica pa studia arte. 

Van Gogh a cuminsa su carera artistico pintando escenanan 'boerenlandschap' di naturalesa cerca di unda e tabata biba cu su mayornan. E tabata pinta kunukeronan Hulandes den nan realidad. E realidad aki no semper tabata uno glamoroso, loke otro artistanan di su tempo si tabata haci. Su pintura mas conoci di e epoca aki ta 'De Aardappeleters'. Esaki ta un di su obranan mas popular tambe. Den e prome temporada aki di su carera, Van Gogh tabata uza tononan hopi uza na Hulanda, esta colornan scur, sombra y tiki colornan briyante. Esaki a cambia pa medio di su experiencianan na Belgica y Francia durante su bida. Su arte a bay door di un transformacion di scuridad pa lus. E popularidad di colornan fel y briyante na Francia a motiv'e pa incorpora e colornan aki den su arte. Di e manera aki, el a purba di adapta su arte na e gusto frances y spera cu mas hende lo cumpra su arte. 

Na banda di diferente artistanan frances, Van Gogh a ricibi hopi inspiracion di arte Hapones. Den e temporada rond di 1880, prints y sketchnan Hapones tabata hopi popular. Van Gogh a cumpra varios, haci replicanan y incorpora aspectonan di e estilo aki den su mesun arte. E influencia aki ta visibel den pinturanan manera 'Flor di Amandel' ('De Amandelbloesem').  

Despues di un tempo tiki exitoso na Belgica, Van Gogh a bay biba na [[Paris]] hunto cu su ruman, Theo, cu tabata un comerciante di arte. Theo tabata conoce hopi artista famoso cu a yuda Vincent y influencia su arte. Durante su bida el a skirbi hopi carta pa su ruman y Theo tabata warda nan. Den un di su carta e ta papia tocante su sentimentonan fuerte pa bida y arte. Danki na e cartanan aki nos tin un bista di con su bida, estado mental y pensamentonan tabata. 

Bibando na Francia, Van Gogh tambe a conoce [[Pisarro]], Monet, y [[Gauguin]]. Esakinan a yuda e color di su pintura pa briy'e y pinta den slagen cortico cu e kwashi. El a invita diferente artista pa keda cerca dje den ' E cas Geel', pero Gauguin ta e unico cu a acepta e propuesta aki. Van Gogh su temperamento nervioso a haci'e un compañero dificil. Regularmente tabatin discusion y peleanan, verbal y tin biaha fisico, entre nan dos. Discusion tur anochi combina cu pintura tur dia a haci'e malo di salud. Durante un di e pelanan fisico aki, Van Gogh a corta e lobulo di su orea cu un blit di feita. 

== Fayecemento ==
Van Gogh a dicidi di bay Arles, unda el a spera su amigonan lo compañ'e y yud'e busca un scol di arte. Na final di aña 1888, Gauguin a muda for di Arles, lagando Van Gogh. Despues di esey, Van Gogh a cuminsa sufri di atakenan di ansiedad, depresion y posiblemente psychose. Awendia ta specula cu Van Gogh tabatin problemanan mental cronico. El a keda un temporada den un institucion psikiatrico na Saint-Remy, [[Fransia|Francia]] pa ricibi tratamento. Den mei di 1890 su salud mental a mehora y el a bay biba na Auvers-sur-Oise. 

E orea corta e bira un simbolo cu a keda asocia cu Van Gogh te dia di awe. Su problema mental a bira asina serio cu el drenta un instituto pa cuido mental. Diesocho luna despues, el a purba comete suicidio door di tira su mes cu un arma di candela. El a fayece dos dia despues. Theo, cu tabata cu Van Gogh prome cu el a fayece, a informa cu su ultimo palabranan tabata ''"La tristesse durera toujours"'', cu kiermen "E tristesa lo dura pa semper" na [[Frances]]. E fayecemento di Van Gogh a afecta su ruman masha hopi mes. Seis luna despues, Theo a fayece. 

Durante su carera cortico, Van Gogh a bende tiki pintura y tabatin hopi problema financiero. E tabata depende di su ruman Theo pa por sigui biba como artista. 

== Galeria di obranan ==
<center><gallery>
File:Vincent Willem van Gogh 137.jpg
File:Ernte in der Provénce.jpeg
File:VanGogh-Irises 1.jpg
File:Vincent Willem van Gogh 127.jpg
File:Vincent van Gogh - Avenue bij Arles.jpg
File:Van Gogh - Blumengarten.jpeg
</gallery></center>

== Link externo ==

* [http://www.vangoghmuseum.nl/ Van Gogh Museum Amsterdam]
* [http://www.vggallery.com/ E trabou completo di Vincent van Gogh]
* [http://www.artchive.com/artchive/V/vangogh.html]

{{DEFAULTSORT:Gogh, Vincent van}}
[[Category:Hende]]
[[Category:Kultura]]
[[Category:Pintor]]
