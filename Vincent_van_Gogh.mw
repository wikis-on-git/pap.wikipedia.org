{{Variante|a}}
{{Infobox persona}}
'''Vincent Willem van Gogh''' miho conoci como '''Vincent van Gogh''', tabata un pintor [[Hulanda|Hulandes]]. El a nace dia [[30 di maart]] 1853 y a fayece 29 di juli 1890. 

E no tawata masha conoci den su bida. Durante su bida el a logra bende algun pintura so. Sinembargo, su fama a crece despues di su morto. Awendia e ta un di e pintornan mas conoci den historia y un bon contribuido den [[arte]] moderno. 

Van Gogh a cuminsa pinta cu su binti aña. Un di su miho trabou tawata haci dos aña prome cu su morto. El a haci mas cu 2.000 obra di arte. Mas o menos 900 tawata pintura y 1.100 tawata pinta y gesketch. Asina mes, su trabou di arte tawatin masha influencia den arte di  Modernismo despues di dje. Awe un cantidad di obra cu el a haci ta distribui mundialmente den museonan of ta na benta na prijs hopi halto.

Despues cu e no a logra haya trabou, el a dicidi di bira un artista. El a biba na [[Paris]] hunto cu su ruman, Theo, cu tawata un comerciante di arte y a conoce hopi artista famoso cu a yud'e y influenci'e. Durante su bida el a skirbi hopi carta pa su ruman y Theo tawata warda nan. Den un di su carta e ta papia tocante su sentimentonan fuerte pa bida y arte.

El a muda pa e ciudad Arles y a biba cu un otro artista, [[Paul Gauguin]]. Nan dos semper tawata discuti cu otro y poco despues Vincent a corta su parti horea y mand'e pa un prostituta. Su problema mental a bira asina serio cu nan a mand'e na un instituto. Diesocho luna despues el a coy un pistol y mata su mes y muri dos dia despues. Theo tawata masha trastorna di e morto di su ruman. El a bira asina malo cu el a muri seis luna despues.

== Bida ==
Vincent van Gogh a nace na Groot-Zundert, Hulanda. E tawata yiu di un pasto y nan a cri'e rond di un famia masha religioso. Vincent tawata masha emocional y no tawata confia den su mes. Entre aña 1860 pa 1880 finalmente a dicidi di bira artista den pintamento. E tawatin dos romance tristo. El traha tambe sin exito den un boekhandel, como bendedo di arte y predicado. El a keda na [[Belgica]] unda el a predica pa studia arte. Un di su trabounan ta tristo, fuerte y un di su pintura conoci ta "the Potato Eaters" pinta na 1885. Na e aña ey, van Gogh a bay [[Antwerp]] unda el a haya e trabounan di [[Rubens]] y a cumpra hopi prints Hapones. 

Na 1886 el a bay Paris pa compaña su ruman, Theo, cu tawata manager di un galeria yama 'Goupil's'. Na Paris el studia cu Cormon. E tambe a conoce Pisarro, Monet, y Gauguin. Esakinan a yuda e colo di su pintura pa briy'e y pinta den slagen cortico cu e penseel. Su temperamento nervioso a hacie un compañero dificil y discusion tur anochi combina cu pintura tur dia a hacie malo di salud. El a dicidi di bay zuid na Arles unda el a spera su amigonan lo compañ'e y yud'e busca un scol di arte. Na final di aña 1888, Gauguin a laga Arles. Van Gogh a sigui cu un mashin di  feita, pero Gauguin a par'e. Van Gogh a corta e lobulo di su horea. 

Despues di esey, van Gogh a cuminsa haya ataka di locura y nan a mand'e na un institucion psikiatrico na Saint-Remy pa tratamento medico.

Den mei di 1890 su salud mental a mehora y el a bay biba na Auvers-sur-Oise. Dr. Gachet tawata wak p'e cautelosamente. Sinembargo, dos luna despues riba dia 27 di juli, a hay'e morto. Theo,cu tabata cu Van Gogh prome cu el a muri a informa cu su ultimo palabranan tawata "La tristese durera toujours", cu kiermen "E tristesa lo dura pa semper" na Frances. Durante su corto carera el a bende solamente un pintura. Van Gogh su pinturnan bunita a bende nan den menos di tres aña. E mama di Van Gogh a tira tur su pinturanan afo durante cu e tawata na bida y hasta tambe despues di su morto. Pero el a biba suficiente tempo pa wak su yiu bira un pintor famoso rond mundo.

== Galeria di obranan ==
<center><gallery>
File:Vincent Willem van Gogh 137.jpg
File:Ernte in der Provénce.jpeg
File:VanGogh-Irises 1.jpg
File:Vincent Willem van Gogh 127.jpg
File:Vincent van Gogh - Avenue bij Arles.jpg
File:Van Gogh - Blumengarten.jpeg
</gallery></center>

== Link externo ==

* [http://www.vangoghmuseum.nl/ Van Gogh Museum Amsterdam]
* [http://www.vggallery.com/ E trabou completo di Vincent van Gogh]
* [http://www.artchive.com/artchive/V/vangogh.html]

{{DEFAULTSORT:Gogh, Vincent van}}

[[Category:Hendenan]]
[[Category:Kultura]]
[[Category:Pintor]]
