[[File:Eratosthenes_bibliotekario.jpg‎|350px|thumb|right|Eratosthenes(''règs''), bibliotekario di e konosido biblioteka Alexandrie]]
E palabra '''bibliotekario''' ta nifiká literalmente ''‘’esun ku ta warda buki’’''. Un bibliotekario ta un persona ku ta traha den un [[biblioteka]]. Awendia e funshon aki no ta enserá solamente organisá, kuida i mantené e bukinan den rèki, pero e la bira mas amplio. Tambe e bibliotekario mester duna informashon tokante buki i dokumento, konsehá i yuda personanan ku ta hasiendo un ke otro investigashon i tin mester di algun interpretashon di informashon. 

==Tareanan Prinsipal==
=====Pone kla òf proveé informashon=====
E bibliotekario tin ku hasi e bida di e bishitante mas fásil ku ta posibel. Tur dokumento i fuentenan di informashon digital mester fásilmente aksesibel pa e bishitante nan. Ora di aktividatnan e tin ku pone tur material kla.

=====Sòru pa e kolekshon di e biblioteka ta al dia=====
E bibliotekario mester ta na altura di tur bukinan, revistanan òf materialnan nobo ku a subi riba merkado. Pa keda na altura e tin ku tuma nota di anunsionan di editornan i si kier ekspandé e kolekshon lo e mester tene kuenta ku deseonan di esnan ku ta hasi uso di e biblioteka. Esaki ta nifiká ku ta e bibliotekario ta e persona indiká pa konsehá e maneho di e biblioteka kua material kumpra òf kua nò. Tambe e ta esun ku lo por disidí di kua material saka for di e kolekshon i kua nò.

=====Warda informashon=====
E kolekshon di un biblioteka ta wòrdu wardá a base di un sierto sistema di kodifikashon. E bibliotekario tin ku sòru pa e sistema aki keda funshonal. Di e forma aki ta mas fásil pa ora di buska un material òf pa warda esaki na e lugá korekto. 

=====Yuda den buskamentu di informashon=====
Ounke ku un biblioteka tin un sistema di buska informashon, kaminda ku e bishitante por hasi esaki kompletamente independiente, tòg tin bia e bishitante mester di yudansa. E bibliotekario lo mester duna un man den esaki tambe; tin bia splika e persona kua término e tin ku usa pa buska òf mustr’é den kua rèki òf departamentu e mester buska.  

=====Interkambio di informashon=====
E bibliotekario mester hasi posibel tambe interkambio di material entre su biblioteka i otro bibliotekanan. Na momentu ku bishitante mester di un material ku ta aksesibel na un otro biblioteka, e mester por yuda òf konsehá e persona.



[[category:profeshon]]

[[ar:أمين مكتبة]]
[[be:Бібліятэкар]]
[[be-x-old:Бібліятэкар]]
[[ca:Bibliotecari]]
[[da:Bibliotekar]]
[[de:Bibliothekar]]
[[el:Βιβλιοθηκονόμος]]
[[en:Librarian]]
[[es:Bibliotecario]]
[[et:Raamatukoguhoidja]]
[[eu:Liburuzain]]
[[fa:کتابدار]]
[[fi:Kirjastonhoitaja]]
[[fr:Bibliothécaire]]
[[gl:Bibliotecario]]
[[he:ספרן]]
[[hu:Könyvtáros]]
[[id:Pustakawan]]
[[it:Bibliotecario]]
[[ja:司書]]
[[kk:Кітапханашы]]
[[ko:사서 (도서관)]]
[[la:Bibliothecarius]]
[[lv:Bibliotekārs]]
[[nl:Bibliothecaris]]
[[nn:Bibliotekar]]
[[no:Bibliotekar]]
[[pl:Bibliotekarz]]
[[pt:Bibliotecário]]
[[ru:Библиотекарь]]
[[si:පුස්තකාලයාධිපති]]
[[simple:Librarian]]
[[sk:Knihovníctvo]]
[[sv:Bibliotekarie]]
[[ta:நூலகர்]]
[[tg:Китобдор]]
[[th:บรรณารักษ์]]
[[tr:Kütüphanecilik]]
[[uk:Бібліотекар]]
[[ur:امین مکتبہ]]
[[vi:Thủ thư]]
[[zh:圖書館員]]
