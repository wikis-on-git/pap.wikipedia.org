{{Variante}}

[[image:Isla chikitu.jpg|right|thumb|400px|Un isla chikitu den [[Laman Adriátiko]]]]
Un '''isla''' ta kualke pida tera ku ta kompletamente rondoná pa awa. Un '''kai''' ta un otro nòmber pa un isla chikitu.

Tin tres tipo prinsipal di isla: isla kontinental, isla di riu, i isla volkániko. Tin tambe isla ku hende mes a traha ([[isla artifishal]]). Un grupo òf kadena di isla yama un [[archipélago]].

== Isla kontinental ==

Islanan kontinental ta pidanan di tera ku ta riba e [[plata kontinental]] di un kontinente. Ehèmpel ta inkluí [[Grunlandia]] for di [[Nort Amerika]], [[Barbados]] i [[Trinidad]] for di [[Sur Amerika]], [[Sicilia]] for di [[Europa]], [[Sumatra]] i [[Java (isla)|Java]] for di [[Asia]], [[Guinea Nobo]] i [[Tasmania]] for di [[Oustralia]].

Un tipo spesial di isla kontinental ta '''isla mikrokontinental''', ku ta resultá ora un kontinente ta [[sker (geologia)|sker]]. E mihó ehèmpel di esaki ta [[Madagaskar]] for di [[Afrika]]. E islanan di [[Kerguelen]] i algun di e [[Seychelles]] tambe ta algun ehèmpel.

Un otro tipo ta '''[[bara]]''': un akumulashon di [[santu]] riba e plata kontinental.

== Isla di riu ==

Por haña islanan di riu den [[dèlta di riu]] i den [[riu]]nan grandi. E deposishon di sedimento na sierto punto den e riu unda a fluho ta pèrdè su poder di karga, ta kousa e islanan aki. Mihó bisá, nan ta [[bara]]nan di riu. Maske algun no tin bida largu anto ta desaparesé si e riu su volumen òf velosidat kambia, otronan sa ta firme i ta keda despues di hopi tempu.

== Isla volkániko ==
[[Image:Hawaii1.jpg|right|thumb|[[Hawaii (isla)|Hawaii]] ta un isla volkániko.]]
[[Image:Isla di Wake.png|right|thumb|[[Wake]] ta un isla volkániko ku a bira un [[atol]].]]
Islanan volkániko ta resultá pa [[volkan]]. Un tipo di isla volkániko bo por haña den un '''arko di islanan volkániko'''. E islanan aki ta lanta for di volkán unda un plata ta haña su mes ta sea forsá bou di un otro. Ehèmpel ta inkluí e [[Islanan Mariana]], e [[Islanan Aleutiana]], e [[Repúblika di Mauritius]] i mayoria parti di [[Tonga]] den e [[Oseano Pasífiko]]. Algun di e [[Antias Menor]] ta e uniko ehèmpelnan den e [[Oseano Atlántiko]].

Un otro tipo di isla volkániko ta resultá ora un [[sker oseániko]] yega superfisio. Tin dos ehèmpel: [[Islandia]], ku ta e isla volkániko mas grandi na mundu, i [[Jan Mayen]]. Tur dos den Atlántiko.

Un di tres tipo di isla volkániko ta esnan formá pa [[punto kayente]] òf "hotspot". Un punto kayente ta mas o menos stashonario kompará ku e [[plata tektonika]] ku ta move riba e punto, dus un kadena di isla ta resultá mientras e plata ta drif. Despues di hopi tempu, e tipo di isla aki lo gasta i "hoga", kousá pa [[isostasia|ahustamentu isostátiko]], birando un [[seru bou di awa]]. Movementu di plata riba un punto kayente ta produsí un liña di isla orientá den direkshon di e movementu di e plata. Un ehèmpel ta e [[Islanan Hawaii]], di [[Hawaii (isla)|Hawaii]] pa [[Atol Kure|Kure]], ku ta sigui bou di awa den direkshon nort. Un otro kadena ku un orientashon similar ta e [[Archipélago Tuamotu]]; su kurso nort ku ta mas bieu ta e [[Islanan di Liña]]. E kadena mas zùit ta e [[Islanan Oustral]], ku su kurso den direkshon nort ku ta forma e atolnan den [[Tuvalu]]. [[Tristan da Cunha]] ta un ehèmpel di un volkan di un punto kayente den [[Oseano Atlántiko]]. Un otro punto kayente den [[Oseano Atlántiko|Atlántiko]] ta [[Surtsey]].

Un [[atol]] ta un isla formá di un [[ref koral]] ku a krese riba un isla volkániko gastá i hogá. E ref ta sali riba superfisio di e awa i ta forma un isla nobo. Atol normalmente ta den forma di un renchi ku un [[laguna]] sentral. Ehèmpel ta inkluí e [[Maldivas]] den [[Oseano Indiko]] i e [[Islanan di Liña]] den [[Oseano Pasífiko|Pasífiko]].

==Link eksterno==
*'''(en)''' [http://www.un.org/Depts/los/convention_agreements/texts/unclos/part8.htm Definition of island]
*'''(en)''' [http://islands.unep.ch/isldir.htm Listing of islands] di [[Nashonnan Uní]] su Island Directory (lista di isla).

[[Category:Isla| ]]

[[af:Eiland]]
[[ar:جزيرة]]
[[bg:Остров]]
[[zh-min-nan:Tó-sū]]
[[bs:Otok]]
[[ca:Illa]]
[[cs:Ostrov]]
[[da:Ø]]
[[de:Insel]]
[[en:Island]]
[[et:Saar]]
[[es:Isla]]
[[eo:Insulo]]
[[fr:Île]]
[[gl:Illa]]
[[ko:섬]]
[[ku:Girav]]
[[hr:Otok]]
[[io:Insulo]]
[[id:Pulau]]
[[is:Eyja]]
[[it:Isola]]
[[he:אי]]
[[mk:Остров]]
[[ms:Pulau]]
[[nl:Eiland]]
[[nds:Insel]]
[[ja:島]]
[[lb:Insel]]
[[no:Øy]]
[[nn:Øy]]
[[os:Сакъадах]]
[[pl:Wyspa]]
[[pt:Ilha]]
[[ro:Insulă]]
[[rm:Insla]]
[[ru:Остров]]
[[simple:Island]]
[[sl:Otok]]
[[sr:Острво]]
[[fi:Saari]]
[[sv:Ö (land)]]
[[tl:Pulo]]
[[th:เกาะ]]
[[to:Motu]]
[[tpi:Ailan]]
[[tr:Ada]]
[[uk:Острів]]
[[zh:島嶼]]
[[zh-yue:島]]
