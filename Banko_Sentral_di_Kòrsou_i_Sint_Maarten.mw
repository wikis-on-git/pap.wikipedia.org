[[File:Bank van de Nederlandse Antillen 2010.jpg|thumb|Banko Sentral di Korsou i Sint Maarten]]
'''Banko Sentral di [[Antias Hulandes]]''' (BNA) tabata e banko sentral di pais Antias konsistiendo di e 6 islanan [[Aruba]], [[Kòrsou]], [[Boneiru]], [[Sint Maarten]], [[Saba]] i [[Sint Eustatius]]. Na 1986 Aruba a lanta [[Banko sentral di Aruba]] despues di bandona e konstelashon antiano. Desde e [[disolucion di Antia Hulandes]] e banko ta wòrdu yamá [[Banko Sentral di Kòrsou i Sint Maarten]].


==Historia== 
[[Image:Willem I in kroningsmantel.jpg|thumb|right|Rei Willem I]]
[[Image:Fort Amsterdam.jpg|thumb|right|Fort Amsterdam]]
No por separá e historia di e banko aki for di e historia di e 5 islanan i nan historia bankario. 

Na kuminsamentu di siglo 19 [[Kòrsou]] i e otro kolonianan [[Hulandes]], manera [[Aruba]] i [[Boneiru]] no tabata importante ekonómikamente. Ku eksepshon di produktonan, manera salu i palu, e islanan mester a importá tur kos. Tabatin un tempu ku a deskubrí oro na Aruba, pero esei tampoko no tabata di importansha. [[West Indian Company]] no por a saka probecho finansiero for di e esaki.

Kòrsou a fungi komo lugá di enkuentro pa kambia materia prima ku tabata bini for di [[Latino Amerika]] i [[Karibe]], kual tabata destiná pa [[Oropa]]. E europeonan, di otro un banda, tabata kambia nan produktonan ku e merkansianan di e paisnan di Latino Amerika i Kòrsou. Konsekuentemente, diferente plaka ekstranhero tabata sirkulá riba e isla. E monedanan ku tabata usa e tempu ei tabata dòler spañó, “Golden Joe” i diferente otro monedanan Franses i Alemán. E komersiantenan tabata kambia e monedanan di oro i plata aki pa merkansia den e asina yamá “Trade Houses”. Komo ku Kòrsou tabata importá mas ku e tabata eksportá, regularmente tabatin un defisit na moneda. Pa por a tòg kambia sèn, nan tabata parti e monedanan den 4 òf 5 pida. Por ehèmpel e dòler spañó tabata wòrdu partí den 4 i kada pida kòrta tabata haña un stèmpel di un strea riba dje. Nan a yama e pidanan kòrta ei “Guillotines”, kual awe nos konosé komo [[yotin]]. 

Komersiantenan tabata hasi mal uso di e defisit di moneda dor di spekulá. Nan tabata traha nan mes papel di plaka i laga esakinan sirkulá riba e isla. E situashon finansiero a bira kaotiko riba e isla. E situashon aki tabata molestiá rei Willem I, ku tabatin e soño di hasi Kòrsou un sentro di kambio entre [[Reino Hulandes]] i Amerika.

Na aña 1826 rei [[Willem I]] a bin ku e proposishon pa lanta un banko pa organisá e asuntunan finansiero di e isla. Dos aña despues, 6 di febrüari 1828, e banko a keda establesé. E banko tabata situá den e “Garrison Fort of the West Indian Company”, konosí komo [[Fort Amsterdam]], kaminda ku e gobièrnu sentral ta sintá. Nan a apuntá tres saserdote pa atministrá e banko. 

E meta di e banko tabata pa promové komèrsio riba e isla Kòrsou dor di fia plaka na komersiantenan. Banda di esei e banko a fungi tambe komo e kaha di plaka di gobièrnu, dor di hasi pagonan na sektor privá na nòmber di gobièrnu.

E banko tabata popularmente konosí komo “Bank van Leening” of banko di kredito.

==Funshon==
E meta prinsipal di Banko Sentral ta pa mantené e stabilidat di e moneda antiano, [[florin]], i pa promové e sistema finansiero di Antias. Pa realisá e metanan aki, Banko Sentral, esun ku ta supervisá, frekuentemente ta kontrolá bankonan i otro institutonan finansiero. 

E funshonnan di e banko ta lo siguiente:
*Banko Sentral ta e uniko instituto ku tin e fakultat dor di lei pa emití plaka “bankbiljetten”. E ta enkargá tambe ku sirkulashon di moneda.
*E ta supervisá tur instituto finansiero pa protehá esnan ku tin plaka na e institutonan aki
*E ta manehá e reserva Forex di Antias Hulandes
*E ta [[tesorero]] di gobièrnu

==Linknan Eksterno==
* [http://www.centralbank.an/ Banko Sentral] di Antias Hulandes


[[Category:Organonan Gubernamental]]
[[Category:Economia]]
[[Category:Kòrsou]]
[[Category:Sint Maarten]]
