{{Infobox person
| name               = Edjean Semeleer
| image              = https://www.google.com/url?sa=i&url=http%3A%2F%2Fwww.diario.aw%2F2020%2F03%2Ffestival-un-canto-pa-aruba-su-himno-y-bandera-dedica-na-edjean-semeleer%2F&psig=AOvVaw18mrPRmajgyF34-23l5_3X&ust=1589043417847000&source=images&cd=vfe&ved=0CAIQjRxqFwoTCNitt97cpOkCFQAAAAAdAAAAABAD
| birth_name         = Edjean Azzeddin Semeleer
| birth_date         = <!-- {{birth date and age|1983|12|10}} -->
| birthplace         = Oranjestad, Aruba
| occupation         = Singer, Record producer, Concert producer & promoter, TV host & producer, Creative entrepreneur, Philanthropist
| years_active       = 1994 – present
| module             = {{Infobox musical artist|embed = yes
| background         = solo_singer
| instruments        = Vocals
| genre              = Traditional pop music, Traditional pop, easy listening, pop rock, show tunes, Folk Music
}}}}

'''Edjean Azzeddin Semeleer''' (n. 10 di december [[1983]] na [[Aruba]]) ta un cantante, productor, promotor di concierto, empresario cultural y creativo, presentador, productor di TV y filántropo [[Aruba]]no. E ta wordo considera como un di e artistanan di mayor renombre cu Aruba a conoce den su historia musical.

== Personalia ==
Edjean ta e prome yiu di Edmundo “Eddy” Semeleer ([[Boneiru|Boneiro]], 16 di november 1953) y Rosaura “Chichi” Semeleer-Quandt (Aruba, 20 di October 1955). Su niñez a transcuri den e bario di Dakota. Cu expansion di e famia na 1993 cu nacemento di Edjean su ruman Jeanedy Semeleer, nan a muda pa e bario Paradijswijk.

E fam Semeleer ta procedente di e bario [https://www.youtube.com/watch?v=BK4E8PgbjCY Nort'i Saliña], "Kunuku Bieu" na Boneiro.

== Infancia ==
Desde un edad hopi hoben, Edjean a wordo educa di e importancia di su raiznan y el a wordo exponi na e beneficionan di ta un ser independiente y creativo. 
Su abuela Sophia Quandt (Rancho, Aruba, 9 November 1930 – 23 Juli 1989) tabata un chef y instructor culinario “self-made” creativo, popular y stima cu tabata percura pa Edjean observa su trabaonan constantemente.

Desde chikito Edjean a canta y entretene na celebracionnan familiar. 
Riba su tercer cumpleaños (December 10, 1986) el a duna un “mini-concierto” espontaneo na su propio fiesta, cantando y tocando riba su mini-cuatro, hunto cu Sr. Donny Boekhoudt riba su guitara.
Cu su 4 aña, Edjean a presenta e cancion [https://en.wikipedia.org/wiki/La_Bamba_(song) “La Bamba”] cu Tipico Boneriano, durante celebracion di 40 aniversario di boda di su abuelo Piet “Siso” Semeleer y su abuela Maria Semeleer-Thomas na Boneiro.
Na 1989 Edjean a presenta na [http://www.telearuba.aw TeleAruba] den un grupo di baile hunto cu cantante Silviene Semerel, durante e popular programa “Showtime” di Don [https://web.archive.org/web/20190603154252/http://www.telearuba.aw/2017/03/29/recordando-don-tico-kuiperi/ Tico Kuiperi].

E mesun aña ey, durante “graduacion” di su kleuterschool Jacintha Kleuterschool, Edjean a presenta contando chasco, bailando y cantando. 
Eynan su soño di un dia bira artista ta crese mas aun.
Esnan mas cerca di dje semper tabata convenci cu un dia e lo a bira un artista y cantante excelente.

Na 1993, tempo cu Edjean tabata den 3e klas di Juf. Ethel Marchena, el a dicidi durante un test cu e lo canta “Atardi” di [[Rudy Plaate]] pa asina por a ricibi un punto pa “Muziek”.
Su voz a conmove Juf. Ethel asina tanto cu desde e dia ey Juf. Ethel a keda insisti cu hoofd di scol Sr. Eric Rincones pa permiti Edjean canta como solista durante Prome Santa Comunion di e aña ey den misa Fatima di Dakota. Asina tambe Edjean a ricibi otro plataforma pa demostra su talento y habilidad vocal.
E impresion cu el a laga atras tabata impactante.

== Festival "Voz-I-Landia" ==
Algun luna despues, su skol tabata en busca di un cantante pa representa nan den festival Voz-I-Landia y no a duda ningun momento pa aserca Edjean y su mayornan pa e oportunidad aki. 

Edjean su carera musical ta cuminsa oficialmente dia 13 di Maart 1994, na momento cu e ta subi escenario di [https://www.casdicultura.aw/ Cas di Cultura] pa prome bes, representando su skol Pius X di Dakota, den pre-final di festival Voz-I-Landia, cantando un composicion di Roy Olive, titula “Respeta mi”. Un cancion cu a wordo componi specialmente pa conscientisa contra abuso di menor. E cancion aki a wordo entrega oficialmente na Fundacion Respeta Mi. 
Remarcabel ta cu desde inicio di su carera musical, semper Edjean a interpreta cancionnan cu tin significado profundo y importante. 

E atardi final di e festival, 27 di Maart 1994 den Tropicana Showroom, Edjean a logra keda na di 3 lugar den Voz y di dos lugar den Cancion.<ref>https://www.delpher.nl/nl/kranten/view?query=Edjean&coll=ddd&identifier=ddd%3A010644589%3Ampeg21%3Aa0114&resultsidentifier=ddd%3A010644589%3Ampeg21%3Aa0114</ref>
<br>Aruba finalmente a sera conoci cu un di e artistanan cu lo a bira pronto un di esnan mas popular y stima di e isla.

== Carera Musical ==

Menos di dos luna despues, Edjean ta lansa un tema promocional na emisoranan di Aruba, componi door di Roy Olive titula “Mami Pordona mi” pa e celebracion di [[Dia di Mama]]. E cancion aki a resulta den e exito di mas grandi na tur radio emisora local pa e temporada ey. Asina tambe Edjean su nomber a bira conoci den mayoria hogar na Aruba y el a cuminsa cosecha exito tras di exito. 

Un personahe masha popular cu a mira potencial artistico den Edjean, e popular y stima Eddie Peterson “Jan Poets’, a cuminsa invit’e pa presenta na su Bingonan Popular den Tropicana Showroom. E mesun personahe aki a bira un di e personanan cu mas a apoya y promove Edjean durante henter su carera. 

Na November di e mesun aña (1994) Edjean ta lansa e prome di hopi exito di fin di aña. Un composicion di Junior de Freitas titula “San Nicolaas, please corda riba mi”. 
Un musicalisacion mahestuoso di Hildward Croes, cu a conta cu apoyo di Erin Croes como productor ehecutivo. Personahenan cu for di un principio a marca Edjean su carera positivamente pa semper.

Asina a nace e idea pa crea un album musical cu varios composicion na Papiamento. Esaki a bira un realidad y cu apoyo di “Pueblo Food Center”, e joya musical aki a wordo lansa den gran forma riba 3 di juni, 1995. <ref>https://www.delpher.nl/nl/kranten/view?query=Edjean&coll=ddd&identifier=ddd%3A010645064%3Ampeg21%3Aa0108&resultsidentifier=ddd%3A010645064%3Ampeg21%3Aa0108</ref>
Varios compositor y musico a bini hunto pa haci e album aki un realidad manera Roy Olive, Natasha Maldonado, Junior de Freitas, Emma Sint Jago, Nico Melaan, Robert Jeand’or, Hubert Thiel, Hildward Croes, Fio Wester, Hubert “Ipi” Martes, Efi Thiel y Gregory Goedgedrag.
Esaki a bay den historia como e prome disco compacto musical di un cantante solista infantil den henter Caribe. 
Fuente: Sr. Tony van Veen, [https://www.discmakers.com/ Disc Makers], New Jersey.

E mesun aña ey, Edjean a wordo aserca door di Emily Hudson y Miriam Kock-Salazar pa ta un di e presentadornan di un programa radial masha popular na canal 90 cu a haya e nomber “Nos Muchanan”. 
Esaki tabata comienso di otro etapa: “Edjean como presentador”.
Pa e motibo ey y mirando tambe su habilidad y facilidad pa combersa y presenta dilanti di camara, Edjean a keda encarga cu e tarea pa ta un di e presentadornan di varios programa di television di carnaval dirigi na hobennan local. 
Talento y habilidad cu Ruben Garcia y Emily Hudson a ripara desde un principio. 

Promotornan grandi y importante di decada 90 manera entre otro Ruben Garcia, Erin Croes, Jan Poets, Mavis Albertina, Jachmin Pinedo, Leoncita Arends, Nelson Farah "Joe Black" y Don Tico Kuiperi a mira potencial di Edjean y a brind’e oportunidad pa presenta durante programanan di television popular y den espectaculonan historico manera concierto di Pedro Fernandez (den cual Edjean a canta duo cu e cantante aki; na Aruba y Corsou), tambe cu Mariachi Vargas de Tecalitlán y varios otro evento grandi mas. 

Peticionnan y invitacionnan cu tabata drenta constantemente pidiendo pa presentacion di Edjean riba e islanan Aruba, Boneiro <ref>https://www.delpher.nl/nl/kranten/view?query=Edjean+Semeleer&coll=ddd&identifier=ddd%3A010644794%3Ampeg21%3Aa0090&resultsidentifier=ddd%3A010644794%3Ampeg21%3Aa0090</ref> y Corsou, y tambe premionan prestigioso cu a wordo entrega na Edjean na varios ocasion, manera entre otro “Premio Motito y Rufo Wever” y “Den Ambiente Awards”, a sigui marca Edjean su carera den un direccion di exito. 

Na 1997 Edjean a cuminsa traha seriamente riba su habilidadnan vocal durante su pubertad, door di tuma terapia y lesnan vocal intensivo serca profesora di canto Sra. Mayra Kock Garrido pa varios aña y despues a sigui cu lesnan intensivo serca coach vocal Sra. Tica Giel.

== Un etapa nobo ==
Riba 28 di November 2003, 8 aña despues di e lansamento di su prome album, Edjean ta tuma rienda di su propio carera musical y e ta lansa su di dos album, pero cu ta bira e prome volumen di un tradicion musical di 8 album di fin di aña cu a marca su trayectoria di artista pa hopi aña. 
E tradicional y popular “Hey… ta Pasco!”

Cu esaki Edjean a cuminsa e tradicion tambe di scohe Madrina y Padrinonan pa su albumnan, cu ta personanan cu a significa hopi pa Edjean su carera musical. 
Madrinanan di e prome “Hey… ta Pasco!”: Sra. Maybelline Arends-Croes y Sra. Edwina Werleman. 
Padrinonan: Sr. Hubert “Lio” Booi y Edjean su abuelo, Sr. Rosendo Aparicio.

Desde 2003, Edjean a sigui cu e tradicion di lansa un album musical tur fin di aña y na 2006, el a forma su propio orkesta bao direccion di [https://en.wikipedia.org/wiki/Hildward_Croes Hildward Croes] y asina cuminsa organisa y presenta un concierto pa compaña e proyectonan aki di fin di aña<ref>https://web.archive.org/web/20190603154315/https://www.diario.aw/2009/12/edjean-a-bolbe-impacta-cu-su-concierto-%e2%80%9chey-ta-pasco%e2%80%9d/</ref>. 

Edjean a bira aun mas conoci y respeta for di momento cu el a anuncia su prome concierto cu a tuma lugar 6 di December den Cas di Cultura. E motibo di esaki ta cu e no ta solamente e protagonista di e conciertonan, pero cu e mes ta organisador y productor di esakinan. Den su prome concierto el a demostra atrobe cu e no ta solamente un cantante excelente pero tambe un entrepreneur creativo cu por dirigi y maneha su propio carera den e direccion cu e ta desea.
Asina a sigui masha hopi concierto cu a alegra curazon di miles di hende.

Memorabel ta su conciertonan grandi di fin di aña presenta den Renaissance Convention Center cu continuamente tabata "sold out".

Conciertonan cu el a presenta na beneficio di, y pa recauda fondo pa varios fundacion y causa tambe ta wordo considera como hazañanan hopi positivo. 

Banda di cancionnan alegre y popular di fin di aña, e ta popular tambe pa su cancionnan dedica na Aruba, pa stimula e sentido di orguyo y fomenta compromiso pa e bienestar y progreso di Aruba. Pues na Maart 2005, Edjean a lansa un album dedica na e isla, titula “Mi Pais”. 

Den e mesun luna ey, Edjean su carera ta conoce otro etapa y dimension nobo. 
Cu acercamiento di TeleAruba, Edjean a cuminsa presenta e programa “Simplemente Aruba” hunto cu Silvhyanne Vrolijk. 
For di un principio, publico local a encanta su forma formidable di presenta programanan televisivo y transmicionnan en bibo. Esaki a habri caminda pa Edjean por a haci reportahenan special tambe pa “Nos Pais TV” di Corsou y “NOS” di Hulanda. 

E ta popular tambe pa varios exito romantico, cual ta refleha su karakter trankilo, gentil y caluroso.

Na 2007 Edjean a wordo invita dos biaha pa presenta na Hulanda.
E prome presentacion tabata durante Aruba Dag organisa pa Arubahuis.
E di dos ocasion tabata riba December 15, 2007 durante “Koninkrijksconcert” na Nijmegen organisa pa Famia Real y Gobierno Hulandes pa conmemora dia di Statuut. 
Edjean a wordo invita pa representa Aruba durante e celebracion musical aki. 




Desde December 2006 te cu awe Edjean a surpasa 50 concierto presenta. Hopi di nan, conciertonan cu lo keda den historia como hazañanan memorabel<ref>https://web.archive.org/web/20190528201117/https://www.diario.aw/2010/03/edjean-a-sobrepasa-tur-expectativa-un-bes-mas/</ref><ref>https://web.archive.org/web/20190603154336/https://www.diario.aw/2014/11/edjean-semeleer-practicamente-cla-pa-su-tremendo-concierto-%e2%80%9chey-ta-pasco%e2%80%9d/</ref><ref>https://web.archive.org/web/20190528201011/https://www.diario.aw/2015/03/diadomingo-awor-edjean-semeleer-den-concierto-cu-varios-artista-mas/</ref>. Aki por menciona su conciertonan di fin di aña of conciertonan na localidadnan historico y poco usual manera [https://nl.wikipedia.org/wiki/Stadhuis_van_Oranjestad Stadhuis] den [[Oranjestad]]<ref>https://web.archive.org/web/20190528200529/https://www.diario.aw/2016/12/un-recital-musical-historico-monumental-y-inolvidable/</ref>, teatro di Ser’i Noka<ref>https://www.bondia.com/edjean-semeleer-ta-trece-200-artista-local-hunto-riba-un-solo-anochi/</ref><ref>https://web.archive.org/web/20190528195843/https://www.diario.aw/2017/04/di-nos-foiserinoka-su-gran-premiere-na-television/</ref>, riba awanan di Lagoen den Klip<ref>https://web.archive.org/web/20190528200300/https://www.diario.aw/2018/03/diadomingo-awor-tin-concierto-inusual-den-lagoen-na-klip/</ref>, den e antiguo “Casa Mathias”<ref>https://web.archive.org/web/20190528200856/https://www.diario.aw/2017/12/concierto-di-pasco-lo-bay-ta-den-edificio-bieu-di-la-linda-childrens-department/</ref><ref>https://web.archive.org/web/20190528200542/https://www.diario.aw/2017/12/polis-a-atrapa-dos-homber-cu-droga-na-nikky-beach/</ref> y na [https://nl.wikipedia.org/wiki/Nicolaas_Store Nicolaas Store] cu su orkesta bao direccion di Ivan Quandus.<ref>https://web.archive.org/web/20190528201106/http://earubianonews.com/awenochi-pa-9-30pm-gran-premiere-na-telearuba-di-celebracion/</ref>. 

Numeroso presentacionnan na Boneiro, Corsou<ref>https://web.archive.org/web/20190528201043/http://earubianonews.com/invitado-di-honor-na-corsou-edjean-semeleer-na-celebracion-di-nos-pais-tv/</ref>, Sint Maarten y Hulanda tambe ta parti importante di su carera impresionante.

Edjean ta conoci pa semper busca horizonte nobo y perspectiva continuamente. E ta desaroya su mes den e industria di entretenimento door di explora oportunidadnan nobo y desafionan aun mas grandi.
Su empeño pa proteha y promove Aruba su herencia ta remarcabel.

El a traha cu musiconan y artistanan riba centenares di proyectonan musical.<br>
Edjean a canta duo y a comparti escenario ambos cu cantantenan local y internacional manera: [[Padu Lampe]], [https://en.wikipedia.org/wiki/Edwin_Abath Edwin Abath], [https://es.wikipedia.org/wiki/Los_Impala Los Impala], Gloria Vega, [https://en.wikipedia.org/wiki/Dave_Benton Dave Benton], Dhaddy Brokke, Lidwina Booi, Leslie Vos, Jossy Brokke, Sharon Rose, [https://nl.wikipedia.org/wiki/Tony_Sherman Tony Sherman], Jeanedy Semeleer, Robert Jean D'or, Teddy Phillips, Jack Tromp, Roderick "Rocco" Franken, [https://en.wikipedia.org/wiki/Henry_Stephen_(musician) Henry Stephen], Boy Thode, Angela Croes, [https://en.wikipedia.org/wiki/Pedro_Fern%C3%A1ndez_(singer) Pedro Fernandez], Nancy Ramos, [https://es.wikipedia.org/wiki/Mirna_R%C3%ADos Mirna Ríos], [https://en.wikipedia.org/wiki/Stevie_Ann Stevie Ann], [https://en.wikipedia.org/wiki/Mathilde_Santing Mathilde Santing], The Mighty Dow, [https://nl.wikipedia.org/wiki/Tania_Kross Tania Kross], [https://nl.wikipedia.org/wiki/Randal_Corsen Randal Corsen], Melania v/d Veen, Maruja Boogaard, Danny Janga, [https://en.wikipedia.org/wiki/Izaline_Calister Izaline Calister], Debbie Beaujon, Grupo di Betico y [https://es.wikipedia.org/wiki/Mariachi_Vargas_de_Tecalitl%C3%A1n Mariachi Vargas de Tecalitlán].

Den su afan di expande su capacidadnan, el a bisti e petchi di promotor y organisador di evento na 2010, na momento cu e ta organisa un anochi di fiesta cu un leyenda Latino-Americano, e popular Henry Stephen di Venezuela. Asina a sigui un lista largo di artistanan cu Edjean a contrata pa varios espectaculo manera entre otro Nancy Ramos, [https://es.wikipedia.org/wiki/Rudy_M%C3%A1rquez Rudy Márquez], Los Impala, Tony Sherman, Boy Thode, Melania van der Veen y mas.

== 25 aña di carera artistico y "Hey... ta Pasco!" ==
[[File:Concierto "Hey... ta Pasco!" den Ser'i Noka regalo na muchanan y nan maestronan. Dec. 19, 2019-4.jpg|thumb|246x246px|./Special:FilePath/Concierto_"Hey..._ta_Pasco!"_den_Ser'i_Noka_regalo_na_muchanan_y_nan_maestronan._Dec._19,_2019-4.jpg|./Special:FilePath/Concierto_"Hey..._ta_Pasco!"_den_Ser'i_Noka_regalo_na_muchanan_y_nan_maestronan._Dec._19,_2019-4.jpg]]
Na aña 2019 Edjean a yega un punto importante den su carera: 25 aniversario den e mundo di entretenimento. Durante 2019, Edjean a ricibi 5 homenahe y reconocemento special pa e celebracion aki. 

Edjean mes a scohe pa celebra e hecho cu el a yega 25 aña den e mundo di entretenimento cu varios concierto na beneficio di numeroso fundacion riba Aruba. Tambe el a intensiva su esfuerzonan pa duna bek na comunidad arubano y pa conscientisa door di promove un sentido di pertenencia entre tur ciudadano di comunidad. Pa e ser humano bira mas consciente di e rol importante y positivo cu e por tin den desaroyo sostenibel di su pais. Un ehempel di esaki ta Edjean su iniciativa y esfuerzo pa delibera cu Parokia di [[Santa Cruz]] pa brinda cooperacion y autoriza Go Cultura Foundation pa cuminsa cu e esfuerzonan di rescate, restauracion y renobacion di e anfiteatro historico di Ser'i Noka. E acuerdo aki a wordo anuncia na principio di e luna di september 2019. E teatro di Ser'i Noka ta un plataforma cu por tin un rol protagonico den pone cultura y creatividad na e desaroyo sostenibel di Aruba.

Na comienso di november 2019, Edjean a anuncia e regreso despues di 5 aña di e popular concierto "Hey... ta Pasco!" cu lo a wordo presenta den e teatro di Ser'i Noka diahuebs 19 di december 2019. Ya despues di dos siman di e fecha di anuncio, tur carchi di entrada pa e concierto aki tabata bendi. 

E proyecto "Hey... ta Pasco!" a ensera mas cu un solo concierto. E tabata mas cu un luna di presentacionnan na diferente casnan di nos grandinan, pa varios di e organisacionnan cu ta cay bao di Stichting voor Verstandelijk Gehandicapten Aruba, pa stichting FAVI y mas. 

Tambe Edjean a [http://www.diario.aw/2019/12/bunita-concierto-di-hey-ta-pasco-pa-muchanan-di-scol/?fbclid=IwAR2bSXgW1Uv8xKX_0UIx_6FkKjraHniNkpie61MXjJUGMP7w7PC6lJZNC8I regala un concierto] na alumnonan y maestronan di Maria School y Colegio San Hose riba e mainta di 19 di december. Esaki a sosode den e teatro di Ser'i Noka, cu colaboracion di artistanan y musiconan local. Varios empresa local tambe a brinda nan sosten pa henter e proyecto por tabata un realidad. 

E anochi di 19 di december, e concierto hopi anticipa "Hey... ta Pasco!" a wordo presenta den e anfiteatro di Ser'i Noka pa un publico entusiasma cu a disfruta di casi 4 ora di concierto. Un orkesta grandi bao direccion di Ivan Quandus a compaña no solamente Edjean, pero tambe invitadonan special manera e hobennan Jaylon Machado, Georvin Angela, Jeanedy Semeleer, Maryann Rodriguez y "Buddy Love" Jeanchris Jair Vesprey. 

Durante e concierto aki, Edjean a wordo sorprendi pa Ministro di Finansa, Asuntonan Economico y Cultura Sra. mr. [[:nl:Xiomara_Ruiz-Maduro|Xiomara Maduro]], cu den nomber di Gobierno di Aruba a bin otorga un reconocemento y homenahe special na Edjean pa su 25 aña di excelencia artistico. 

Riba 23 di december, den cadena nacional, e grabacion y version edita di e concierto "Hey... ta Pasco!" a wordo estrena na television local. Canalnan DiarioTV, TeleAruba y Canal 22 a uni pa simultaneamente transmiti esaki pa deleite di tur hende. 

E proyecto "Hey... ta Pasco!" a sirbi como forma tambe pa recauda fondo pa sigui cu e proceso di rescate, restauracion y renobacion di e teatro historico di Ser'i Noka.

== Trabaonan humanitario y impacto ==
Edjean ta lider fundador di [http://www.gocultura.org Go Cultura Foundation]<ref>https://masnoticia.com/fundacion-go-cultura-cu-fundraising-concert-dia-27-proximo/</ref><ref>https://masnoticia.com/fundacion-go-cultura-ta-bisa-danki/</ref><ref>https://web.archive.org/web/20190528200312/https://www.diario.aw/2018/09/aruba-bank-ta-sostene-go-cultura-foundation/</ref>, un organisacion non-profit cu tin como mision pa stimula y engrandece e sector artistico y cultural di Aruba<ref>https://www.bondia.com/nos-tin-e-potencial-pa-ta-un-isla-innovativo-artistico-y-creativo/</ref>. Pa duna Industrianan Cultural y Creativo e lugar y prominencia cu nan merece y asina pone Cultura y Creatividad na e curazon di e desaroyo sostenibel Arubano<ref>https://web.archive.org/web/20190528200623/https://www.diario.aw/2018/09/fundacion-go-cultura-a-anuncia-nan-prome-conferencia-linking-orange/</ref><ref>https://www.bondia.com/nos-ta-sostene-creatividad-y-artistanan-suficientemente/</ref><ref>https://web.archive.org/web/20190528201039/http://earubianonews.com/e-arubiano-video-pakico-acudi-na-linking-orange/</ref><ref>https://web.archive.org/web/20190528201040/http://earubianonews.com/e-arubiano-audio-go-cultura-foundation-ta-sostene-tur-loke-ta-cultura-di-aruba/</ref>.

Banda di esaki, Edjean ta conoci pa haci hopi trabao voluntario durante aña, tur aña. Contribuyendo na un lista largo di fundacion y organisacion Arubano. Door di “Haci donacion cu su talento”, pero tambe promoviendo importancia di y aprecio pa arte y creatividad. Fomentando aprecio pa Aruba su herencia cultural. 

Pa Edjean semper e tabata importante pa duna bek na comunidad, pa inspira y pa compromete su mes na continuamente construi un nacion poderoso. 
Desde 1994 e ta activo como voluntario y asina aporta y canta pa varios actividad cultural, celebracion- y eventonan special; canta pa instancianan caritativo<ref>https://web.archive.org/web/20190528200646/https://www.diario.aw/2017/06/e-musical-high-tea-di-womens-club-of-aruba-tabata-uno-fabuloso/</ref><ref>https://web.archive.org/web/20190528201210/http://earubianonews.com/fundacionpa-nos-comunidad-tene-su-celebracion-di-pasco-pa-su-clientenan/</ref>, skolnan, organisacion cultural, social y deportivo riba nos isla. 
E lista ta mucho largo pa menciona. 

Desde aña 2014 Edjean ta activo cu su propio conciertonan riba e barco [https://en.wikipedia.org/wiki/Freewinds Freewinds], pa yuda recauda fondo pa numeroso fundacion riba nos isla. 

For di augustus 2014 te cu februari 2020, el a yuda recauda mas cu Afl. 450.000,- <ref>https://web.archive.org/web/20190603154014/http://earubianonews.com/25-anaimpresionantedi-excelencia-como-cantante-y-embahador-cultural-edjean-semeleer-a-ricibihomenahe-y-reconocemento-bon-mereci/?utm_source=dlvr.it&utm_medium=facebook</ref> cu su conciertonan y presentacionnan pa causanan y fundacionnan importante riba nos isla manera [https://www.animalrightsaruba.org/ Animal Rights Foundation], Scol Cacique Macuarima, [http://fhmd.org.aw/en Fundacion pa hende muher den dificultad], [http://fada.org.aw/en FADA]<ref>https://24ora.com/fada-cu-christmas-charity-concert-dia-28-di-november/</ref><ref>https://web.archive.org/web/20190528200010/https://www.diario.aw/2018/10/dia-28-di-november-tin-christmas-charity-concert-riba-freewinds-pa-recauda-fondo-pa-fada/</ref>, [http://svga.aw/pasadia-briyo-di-solo/ Pasadia Briyo di Solo], [https://www.newlifeforpaws.org/ New Life for Paws Foundation] <ref>https://www.facebook.com/VibrationPR/photos/a.210204279028064/1144977798884036/?type=1&theater</ref>, damnificadonan di Horcan Irma na St. Maarten<ref>https://web.archive.org/web/20190528195457/https://www.awemainta.com/%3Fp%3D31759/</ref>, Go Cultura Foundation<ref>https://web.archive.org/web/20190528195644/http://earubianonews.com/e-arubiano-video-recaudacion-di-fondo-pa-go-cultura-riba-freewinds-un-exito-total/</ref><ref>https://web.archive.org/web/20190528201039/http://earubianonews.com/hobennan-local-sumamente-talentoso-buscando-apoyo/</ref><ref>https://web.archive.org/web/20190528201204/http://earubianonews.com/mas-talento-hoben-ta-uni-nan-mes-na-e-causa/</ref><ref>https://web.archive.org/web/20190528201110/http://earubianonews.com/magnifico-concierto-riba-e-barco-freewinds/</ref>, Fundacion Zinnia, Women's Club of Aruba, Fundacion Frank Polanco<ref>https://masnoticia.com/gobernador-di-aruba-pa-2019-ta-un-ana-di-respet-integridad-y-di-proteccion/</ref>, damnificadonan di horcan Dorian na Bahamas, recauda fondo pa hobennan musico manera Chris Kross y Jonathan Croes<ref>https://web.archive.org/web/20190528201207/http://earubianonews.com/fundacion-go-cultura-apoyando-otro-hoben-ehemplar-jonathan-croes-cu-concierto-riba-freewinds/</ref><ref>https://web.archive.org/web/20190528200916/https://www.diario.aw/2018/07/jonathan-croes-y-amigonan-cu-concierto-riba-barco-freewinds/</ref><ref>https://web.archive.org/web/20190528195847/https://www.diario.aw/2018/08/tremendo-concierto-wardami-riba-freewinds-di-jonathan-croes-friends/</ref> por sigui cu nan estudio den exterior y hopi hopi mas. 

Desde Januari 2019, e ta colabora y ta miembro voluntario y activo di e comision consultativo di "Oranjestad Aruba Sister Cities Association" (OASCA) pa asina asisti den crea mas oportunidad pa Aruba su ciudadanonan via e plataforma mundial di [https://en.wikipedia.org/wiki/Sister_Cities_International Sister Cities International]<ref>https://web.archive.org/web/20190528201109/http://earubianonews.com/e-arubiano-video-edjean-semeleer-a-keda-nombra-como-miembro-nobo-di-oranjestad-aruba-sister-cities-association-aoc/</ref>.


'''SER'I NOKA'''

Na comienso di September 2019, Edjean a anuncia un proyecto historico cu ta inicio di e esfuersonan pa e hazaña di rescate, restauracion y renobacion di e monumental teatro di [https://facebook.com/serodinoka Ser’i Noka]. Un noticia cu a wordo ricibi cu un recepcion hopi positivo door di henter comunidad Arubano.

Via Edjean, fundacion Go Cultura a ricibi autorisacion for di Parokia di Santa Cruz encabeza pa Pastoor Jairo Maduro, pa cuminsa cu e trabaonan urgente y necesario di rescate di e amfitheater encantador aki cu a wordo inaugura riba 8 di December na aña 1963.


E ta bisto cu Edjean como idealista y visionario ta purba continuamente na conscientisa cu mester traha na e pilarnan di un comunidad nobo pa medio di arte, cultura y creatividad. Cu su expresionnan varios bes e ta purba pone un spiel dilanti di nos comunidad y pa cada ken puntra nan mes, ken nos ta, di unda nos a bin, unda nos ta para den actualidad y ki rumbo nos kier scohe pa cana ariba.
== Legado ==

Edjean ta wordo considera como un artista, embahador cultural y ser humano sumamente talentoso, inspirativo, influyente, independiente, determina, comprometi, creativo y optimista cu a haci un diferencia den bida di miles di persona.<ref>https://masnoticia.com/edjean-semeleer-celebrando-25-ana-den-e-industria-di-entretenimento/</ref> 

Semper dunando otro artistanan, specialmente hobennan, e oportunidad pa ta hunto cune riba escenario den su conciertonan.

Conoci pa su numeroso proyectonan y conciertonan “sold out”.

Respeta pa su voz y un sin fin di logronan.

Admira pa su determinacion, compromiso di inspira, brinda otronan oportunidad y pa ta un diferencia positivo.

Stima pa su personalidad carismatico y simpatico.<br>

<br />
== Reconocemento, Premio y Logronan ==

* 1994: Cantante Infantil y Hubenil mas popular – “Den Ambiente Awards"
*1994: Cantante Infantil di aña - "Den Ambiente Awards"
*1994: 3 september ganador absoluto Festival Nacional Infantil y Hubenil di Mariachi & Cantante mas popular
* 1994: 29 di december, plakaat di reconocemento como "Cantante Hubenil di Aña" – Matutino DIARIO
*1994: 31 december, reconocemento di "Cantante infantil di Aña" - Canal 90 fm
* 1995 & 1996: Cantante Hubenil di Aña – “Premio Mo Tito y Rufo Wever” 
* 1995: Album Musical mas popular di Aña "Cantando pa su Pueblo" – "Den Ambiente Awards"
*1995: Cantante Hubenil di aña - “Den Ambiente Awards”
* 1997: Cantante Hubenil mas Popular - “Den Ambiente Awards” 
* 1997: Cantante Hubenil di Aña - "Premio Mo Tito y Rufo Wever"
* 2001: Ganador Absoluto Festival “Un Canto na nos Himno y Bandera"
* 2004: Ganador Absoluto Festival “Un Canto na nos Himno y Bandera"
* 2004: Rey di Dande 
* 2005: Album Musical di Aña “Mi Pais” – Prensa Local
* 2003 – 2008 : Cantante Solista di Aña (Varios medio local)
* 2007: Cantante di Aña – Revista Focus
* 2007: Personalidad Xclusivo di Aña – Revista Xclusivo 
* 2007: Artista Local di Aña – Top 95 FM/Canal 90 FM
* 2008: Premio Cultural/Personahe di Aña, Centro di Bario Playa Pabao
* 2009: Focus Magazine Ruby Award for the achievement of 15 years in the Entertainment Business
* 2011: Rey di Dande <ref>https://web.archive.org/web/20190528195831/https://www.diario.aw/2011/12/marelene-van-der-linde-ta-e-reina-y-edjean-semeleer-ta-e-rey-di-dande-2011/</ref><ref>https://web.archive.org/web/20190528201909/https://www.diario.aw/2011/12/resultado-di-festival-di-dande-2011/</ref>
* 2013: Rey di Reynan di Dande<ref>https://www.visitaruba.com/news/events/arubas-dande-king-queen-and-king-of-kings-2013-crowned/</ref>
* 2018: Rey di Dande<ref>https://www.noticiacla.com/news/14688</ref><ref>https://masnoticia.com/rey-y-reina-nobo-di-dande-pa-ana-2018/</ref>
* 2019: 20 di mei Edjean ta wordo reconoci y homenahea door di Biblioteca Nacional di Aruba, Departamento di Cultura y Gestor Cultural Sr. Mirto lacle, pa su 25 añanan den e industria di entretenimento <ref>https://web.archive.org/web/20190528195435/http://earubianonews.com/25-anaimpresionantedi-excelencia-como-cantante-y-embahador-cultural-edjean-semeleer-a-ricibihomenahe-y-reconocemento-bon-mereci/</ref><ref>https://web.archive.org/web/20190528201055/http://earubianonews.com/e-arubiano-video-edjean-semeler-a-ricibi-reconocemento-pa-su-25-ana-den-mundo-di-farandula/</ref>
*2019: 13 di juli Edjean ta wordo reconoci un bes mas. E biaha aki door di maestronan local cu "Premio di Cultura" como "Mihor artista y personahe cultural" den Renaissance Convention Center. Esaki pa conmemora su celebracion di 25 aña como cantante y promotor cultural.
*2019: 12 di november, durante e programa "E Strea di Fin di Aña", Edjean ta wordo sorprendi cu un "Strea Musical" door di presentadora Sandra Croes como homenahe y reconocemento pa su 25 añanan como cantante y baluarte cultural. 
*2019: 19 di december, durante Edjean su concierto "Hey... ta Pasco!" e ta wordo sorprendi door di Gobierno di Aruba representa door di Ministro di Finansa, Asuntonan Economico y Cultura Sra. Xiomara Maduro cu un homenahe y reconocemento pa su 25 aña di excelencia artistico den e industria di entretenimento. 
*2019: 31 di december Edjean ta haya otro reconocemento pa su 25 aña di carera artistico y tambe su esfuerzo y dedicacion na ehecuta proyectonan cu tin impacto positivo riba muchanan y hobennan di Aruba. E reconocemento aki a wordo duna door di Stichting Stylo Aruba cu ta haci numeroso proyectonan na beneficio di hubentud di e isla.<br />

== Discografia ==
* Cantando pa su pueblo (1995)
* Alma y Curason di nos Himno y Bandera” – coleccion composicionnan di Casin Giel (2002)
* Hey… ta Pasco! Vol 1 (2003)
* Hey… ta Pasco! Vol 2 (2004)
* Pordona mi (2004)
* Hey… ta Pasco! Vol 3 (2005)
* Mi Pais (2005)
* Hey… ta Pasco! Vol 4 (2006)
* Hey… ta Pasco! Vol 5 (2007)
* Hey... ta Pasco! Vol 6 (2008)
* Mi Pais+ (2013)

{{Appendix}}

{{DEFAULTSORT:Semeleer, Edjean}}
[[Category:Hendenan]]
[[Category:Kantantenan]]
[[Category:Arubanonan konosí]]
