==Historia== 
[[Image:OSM_Bonaire.png|right|200px|thumb|Un mapa di Boneiru]]
[[Rincon]] ta e pueblo mas bieu riba [[Boneiru]] i ta e fundeshi dje isla,e ta situa den un vaye dje serunan parti nort Boneiru.Den besindario ei e [[indjannan]] a establesé siglo nan pasa,den e kuebanan di [[Onima y fontein]] nan tabata biba.Na [[fontein]] tin awa dushi ku ta bin foi dje [[kueba]] ku nan lo a usa.Nan tabata biba di [[Peskeria]] i [[yagmentu]].Na kuminsamentu di siglo 1500 e spañonan a deportá e indjannan foi Boneiru hiba [[Hispañola]] awendia ''[[Haiti i San Domingu]]'' pa traha komo katibu.Na medio di siglo 1500 a bolbe bini indjannan riba Boneiru ku despues a uni k'e spañonan,i nan a fundá e pueblo [[Rincon]] den e vayé meimei seru.Pa siguridad nan a tuma e desishon aki,pa no kia den man di [[piratanan.]] Barkunan di pirata di otro nashonnan Oropeo tabata señalá riba laman rond dje islanan aki.Durante dje siglonan ei [[Rincon]] tabata importante pa e Spañonan,ei nan tabata skonde nan propiedat i e prisoneronan.
==Hulanda a Konkistá==
Despues ku [[Hulanda]] a konkistá e isla na 1633, e [[hulandes]] nan tambe a establesé ei promé ku nan a kuminsa eksplotá e [[saliñanan di salu]]. E hulandes a haya e indjannan muchu débil pa hasi trabou pisa,p'sei nan a buska [[katibu]] foi Afrika pa traha.E katibunan tambe a keda na [[Rincon]] pa e mes motibu,pa no kia den man di piratanan.[[Negoshí di katibu]] tabatin mas dalor ku negoshi di oro den tempu ei.E katibunan ku tabata traha na e saliñanan di salu mester a kana bai aya i bolbe [[Rincon]] tur siman.Despues k'e hulandes nan a sentralisá e produkto di ''[[salu]]'' na [[saliña]] di Pereke (pekelmeer) nan a hiba e katibu nan aya.Pèrdèmentu di tempu pa sali kana foi [[Rincon]]bai aya a wòrdu kambiá pa ora di trabou.Katibunan ku a keda [[Rincon]] tabata traha na plantashi [[mangazina di rei]] ei nan tabata planta i kria bestia pa [[gobernador]] nan.
==Depues di Sklabitut==
Despues di sklabitut hopi dje katibunan a keda pa nan kuenta,nan mester a sòru pa nan mes i pa nan yunan [[libertat]] a kuminsa ku [[pobresa]].Mama i yunan tambe mester a traha duru pa tabatin moda di biba.Nan tabata bai [[piki watapana]],wesu''(Ku wesu nan tabata traha boton di paña y kabu di kuchu,machete y bestèk)'' ,[[kima korbon]],kima kalki,korta [[sentebibu]](alué),[[korta kadushi]] pa kushiná, bai piska,[[traha den kunuku]] nan a hasi tur sort'i trabou.E pueblo tabatin dia di tristesa y di alegria,nan tabata kanta oranan tabata traha pa no sinti peso dje trabou ni dje solo ku tabata kima riba nan kabes.awendia e kansionnan ei a bira kantikanan [[folklóriko]].Asina e pueblo a [[pone kabes huntu]] pa sali foi miseria di sklabitut i pa keda mantené nan libertat i pa logra un [[futuro]] bon i ku trankilidat.Na kumisamentu di siglo pasa bonerianonan homber tabata bai otro paisnan manera Cuba,Sùrnam,Benesuela,[[Estadonan Uni di Merka]] pa buska trabou i otro tabata bai nabega.Esnan ku a keda Boneiru tabata yuda otro traha kas,planta i korta mainshi,kore kue kabrita,sera trankera,traha boto i barku,hende muhé tabata laba paña,strika,dia fiestanan tabata traha bolo,kushina,traha flor pa dorna kas,nan tabata pober,pero uní nan tabata hasi milager. 
==Linko eksterno==

*[http://www.Rincon.nl rincon.nl]
*[http://www.INFOBONAIRE.com/rincon/ på infobonaire.com]
*[http://www.MANGAZINADIREI.org mangazinadirei.org]
*[http://www.BLENNYLIPS.com blennylips.com]
*[http://www.FLICKR.com/blennylips bonaire flickr.com]
[[Category:Boneiru]]

[[en:Rincon, Bonaire]]
[[nl:Rincon (Bonaire)]]
[[no:Rincón (Bonaire)]]
[[ru:Ринкон]]
