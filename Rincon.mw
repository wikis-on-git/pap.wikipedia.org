Rincon ta e pueblo mas bieu riba [[Boneiru]] e ta situa meimei di seru i den besindario ei e [[indjannan]] a establesé siglo nan pasa,den e kueba nan di [[Onima y fontein]] na parti nòrt dje isla nan tabata biba.Na [[fontein]] tin awa dushi ku ta bin foi dje [[kueba]] ku nan  por a usa.Nan tabata biba di [[Peskeria]] i [[yagmentu]].Na fin dje siglo 1500 e spañonan ku tabata riba Boneiru a uni k'e indjannan,nan no a bai biba den e kueba nan ei,pero nan a fundá e pueblo Rincon.Pa siguridad nan a tuma e desishon aki,pa no kia den man di [[piratanan.]] Barku nan di pirata di otro nashon nan Oropeo tabata señala riba laman rond dje islanan aki.Den e siglo nan ei [[Rincon]] tabata importante pa e Spañonan,ei nan tabata skonde nan propiedat i e prisonero nan.Despues ku [[Hulanda]] a konkistá e isla,e [[hulandes]] nan tambe a establesé ei promé ku nan a kuminsa eksplotá e [[saliñanan di salu]]. E hulandes a haya e indjannan muchu débil pa hasi e trabou nan pisa ei,p'sei nan a buska [[katibu nan]] foi Afrika pa traha.E katibu nan tambe a keda na Rincon pa e mes motibu,pa no kia den man di pirata nan.[[Negoshí di katibu]] tabatin mas dalor ku oro den tempu ei.E katibu nan ku mester traha na e saliñanan di salu tabata kana bai aya i bolbe Rincon tur siman.Despues k'e hulandes nan a sentralisa e produkto di salu na pekelmeer nan a hiba e katibu nan aya.Pèrdèmentu di tempu sali kana foi Rincon a wòrdu kambiá pa ora di trabou.Katibu nan ku a keda Rincon tabata traha na plantashi [[mangasina di rei]] ei nan tabata planta i kria bestia pa [[gobernador]] nan.Despues di [[sklabitut]] hopi dje katibu nan a keda pa nan kuenta,nan mester a sòru pa nan mes i pa nan yunan [[libertat]] a kuminsa ku [[pobresa]] bou dje katibu nan.Mama i yunan tambe mester a traha duru pa nan tabatin moda di biba.Nan tabata bai [[piki watapana]],wesu,[[kima korbon]],kima kalki,korta [[sentebibu(alué)]],[[korta kadushi]] pa kuminda, bai piska,[[traha den kunuku]],tur kos nan a hasi pa keda na biba.Asina e pueblo a [[pone kabes huntu]] pa sali foi miseria di sklabitut i pa mantené nan libertat y pa logra nan [[futuro]].
