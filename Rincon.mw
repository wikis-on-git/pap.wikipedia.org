==HISTORIA== 
[[Image:OSM_Bonaire.png|right|200px|thumb|Un mapa di Boneiru]]
[[Rincon]] ta e pueblo mas bieu riba [[Boneiru]] e ta situa meimei di seru.Den besindario ei e [[indjannan]] a establesé siglo nan pasa,den e kueba nan di [[Onima y fontein]] na parti nòrt dje isla nan tabata biba.Na [[fontein]] tin awa dushi ku ta bin foi dje [[kueba]] ku nan lo a usa.Nan tabata biba di [[Peskeria]] i [[yagmentu]].Na fin dje siglo 1500 e spañonan ku tabata riba Boneiru a uni k'e indjannan,nan no a bai biba den e kueba nan ei,pero nan a fundá e pueblo [[Rincon]].Pa siguridad nan a tuma e desishon aki,pa no kia den man di [[piratanan.]] Barkunan di pirata di otro nashonnan Oropeo tabata señala riba laman rond dje islanan aki.Durante dje siglonan ei [[Rincon]] tabata importante pa e Spañonan,ei nan tabata skonde nan propiedat i e prisoneronan.
==Hulanda a Konkistá==
Despues ku [[Hulanda]] a konkistá e isla na 1633,e [[hulandes]] nan tambe a establesé ei promé ku nan a kuminsa eksplotá e [[saliñanan di salu]]. E hulandes a haya e indjannan muchu débil pa hasi trabou pisa,p'sei nan a buska [[katibu]] foi Afrika pa traha.[[E katibunan]] tambe a keda na [[Rincon]] pa e mes motibu,pa no kia den man di piratanan.[[Negoshí di katibu]] tabatin mas dalor ku negoshi di oro den tempu ei.E katibunan ku tabata traha na e saliñanan di salu mester kana bai aya i bolbe [[Rincon]] tur siman.Despues k'e hulandes nan a sentralisa e produkto di salu na [[saliña]] di Pereke (pekelmeer) nan a hiba e katibu nan aya.Pèrdèmentu di tempu sali kana foi [[Rincon]] a wòrdu kambiá pa ora di trabou.Katibunan ku a keda [[Rincon]] tabata traha na plantashi [[mangasina di rei]] ei nan tabata planta i kria bestia pa [[gobernador]] nan.
==Depues di Sklabitut==
Despues di [[sklabitut]] hopi dje katibunan a keda pa nan kuenta,nan mester a sòru pa nan mes i pa nan yunan [[libertat]] a kuminsa ku [[pobresa]].Mama i yunan tambe mester a traha duru pa nan tabatin moda di biba.Nan tabata bai [[piki watapana]],wesu,[[kima korbon]],kima kalki,korta [[sentebibu]](alué),[[korta kadushi]] pa kushiná, bai piska,[[traha den kunuku]] nan a hasi tur sort'i trabou.E pueblo tabatin dia di tristesa y di alegria,nan tabata kanta oranan ta traha pa no sinti peso dje trabou ni dje solo ku tabata kima riba nan kabes.awendia e kansionnan ei ta kantika [[folklóriko]].Asina e pueblo a [[pone kabes huntu]] pa sali foi miseria di sklabitut i pa keda mantené nan libertat i pa logra nan [[futuro]].Na kumisamentu di siglo pasa bonerianonan homber tabata bai otro paisnan manera Cuba,Sùrnam,Benesuela,Merka pa buska trabou i otro tabata bai nabega.Esnan ku a keda tabata yuda otro traha kas,planta i korta mainshi,kore kue kabrita,sera trankera,hende muhé tabata laba paña,strika,dia fiestanan tabata traha bolo,kushina, traha flor pa dorna kas,nan tabata pober,pero uní nan tabata hasi milager.
==Externe Links==
*[http://www.RINCON.nl ricon.nl]
