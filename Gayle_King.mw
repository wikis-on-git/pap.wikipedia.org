{| id="toc" style="width:20em; margin:0 0 0.5em 1em; float:right;"
!align="center" bgcolor="khaki" colspan="3"|Gayle King
|-
|align="center" colspan="3"| [[Image:Gayle i Oprah.jpg|200px]]
|-
!align="center" bgcolor="khaki" colspan="3"|Gayle King ku su mihó amiga Oprah Winfrey
|-
|}


'''Gayle King''' (Nasé riba dia 28 di Dezèmber 1954) ta e editora general di e revista ''[[O, The Oprah Magazine]]'' I ta e mihó amiga di [[Oprah Winfrey]]. El a traha komo presrentadó di notisa i presentadó di programa di diskushon na televishon. Gayle a hunga un papel importante den e planiamentu di e [[Legends Weekend]] ku Oprah a organisá.

==Biografia i Karera== 
Gayle a nase na [[Chevy Chase, Maryland]]. Su tata tabata un ingeniero electrico i su mama tabata un ama di kas. Komo resultado di su tata su trabou, Gayle a biba na varios aña na Turkia i a asistí na e skol merikano einan. Ku tempu e i su famia a muda bai bèk Maryland. El a gradua for di e universidat di Maryland, College Park na aña 1976 ku den estudio di sikologia. Despues Gayle a muda bai Kansas City, Missouri kaminda el a kuminsá krea presenta reportahenan i presentá notisianan den wikènt na e kanal [[WDAF-TV]]. Na aña 1981, e kompania di televishon WFSB na Hartford, Conneticut a ofresele e posishon di presentadó di notisia di tempu kompletu kaminda el a traha pa 18 aña largu.
Na 1991 Gayle a presentá e programa di NBC yamá Cover to Cover huntu ku Robin Wagner te na momentu ku e sho a wòrdu kanselá. Na aña 1997 el a kuminsá su mes programa di diskushon na televishon yamá The Gayle King Show, ku a wòrdu kanselá despues dor ku poko hende tabata wak e. Gayle a kuminsá traha pa ''[[O, The Oprah Magazine]]'' komo e editora prinsipal na aña 1999. Banda di esaki tambe Gayle ta traha komo koresponsal di reportahenan spesial pa ''[[The Oprah Winfrey Show]]'' i tambe ''[[Good Morning America]]''. Na sèptèmber di aña 2006, Gayle a kuminsá presentá e The Gayle King Show na e radio satelite yamá [[XM Satellite Radio]] komo parti di e radio emisora Oprah & Friends ku awor yama [[Oprah Radio]]. 

A wòrdu papiá ku Gayle lo a remplasá [[Star Jones Reynolds]] (in 2006)<ref>[http://www.foxnews.com/story/0,2933,194349,00.html FOXNews.com - Oprah’s BFF to 'The View'? Look Out, Star - Celebrity Gossip | Entertainment News | Arts And Entertainment<!-- Bot generated title -->]</ref> i/òf [[Rosie O'Donnell]] (in 2007)<ref>[http://www.foxnews.com/story/0,2933,268380,00.html FOXNews.com - Rosie O'Donnell Decided to Leave 'View' When Walters Failed to Defend Her Against Trump - Celebrity Gossip | Entertainment News | Arts And Entertainment<!-- Bot generated title -->]</ref> komo presentadó di e programa ''[[The View]]'', pero nada di esaki a sosodé. Resientemente tabatin rumornan atrobe ku Gayle lo remplasá [[Elizabeth Hasselbeck]] ora ku e bai for di e programa The View na mei 2009.

==Bida Privá==
Gayle ta e mama di dos yu. Su yu muhé Kirby a gradua for di e universidat di Stanford na aña 2008 i su yu hòmber William ta asistiendo na e universidat di Duke.  

Den e edishon di ougùstùs di aña 2006 di e revista ''[[O, The Oprah Magazine]]'', Oprah a splika ku "hende tin biaha ta mal interpretá su amistat ku Gayle" i ku nan dos "ta manera dos spiritu den un kurpa, ora nos ta huntu tur kos den mundu ta parse di ta bon."<ref>[http://news.yahoo.com/s/ap/20060717/ap_en_tv/people_oprah;_ylt=AsDR9uuWKnsGXXIMHtUlPPGs0NUE;_ylu=X3oDMTA3YXYwNDRrBHNlYwM3NjI-]{{Dead link|date=March 2008}}</ref>

Tambe Oprah i Gayle a bisa den e mesun edishon (ku tabatin komo tema 'Mihó Amigunan)ku nan no ta gay. Oprah a bisa: "mi a bisa tur loke ta tinku bisa. Tur hende sa tur mi stelashi. Hende ta kere ku lo mi tin asina tantu bergwensa di ta gay ku lo mi no a akseptá esei. porfabor!" Gayle di su parti a bisa:  ''"...mi tabata bisa antes, Oprah, bo tin ku hasi algu. Ya ta difisil pa mi haña un sita riba djasabra anochi kaba. Bo tin ku para e kos aki den bo programa! i despues bo ta realisá ku bo no por stop e."''  Mas aleu Gayle a bisa: ''"Mi tin ku admití ku si Oprah tabata un hende hòmber lo mi a kasa kune."''

Gayle (ku ta midi 1 meter 78) a bisa ku ounke e no kier parse demasiado ''oppervlakkig'' ku e gusta sali ku hòmbernan mas largu kune. Nan a hasi hopi chèrchi di dje tempu e tabata chikí pa motibu di su estatura i e ta sinti ku un persona mas haltu kuné lo tin mas komprenshon dor ku probablemente nan a pasa dor di mesun kos. E hende aki mester ta por lo menos un meter 93, ounke lo e no ta un problema dje grandi ei si e hende ta un meter 88.

Despues di a biba hopi aña na [[Wilton, Connecticut]], Gayle awor a muda bai biba na Manhattan.<ref>[http://www.bergproperties.com/blog/oprahs-best-friend-gayle-king-lists-10433-square-foot-house-in-greenwich-ct-for-7475m/4203/celebrities Oprah’s best friend, Gayle King, lists 10,433-square-foot house in Greenwich, CT for $7.475M<!-- Bot generated title -->]</ref>

Gayle tambe ta hopi será ku [Howard Stern]], ounke ku Howard i Oprah no ta dje bon ei ku otro.<ref>The Howard Stern Show. Sirius XM Radio. Howard 100, New York. 8 Apr. 2009.</ref>

==Referensianan==
{{reflist}}

==Lenknan Eksterno==
*{{imdb name|id=0454730|name=Gayle King}}
*[http://www.xmradio.com/onxm/channelpage.xmc?ch=156 Oprah and Friends] at [[XM Satellite Radio]]

{{DEFAULTSORT:King, Gayle}}
[[Category:1954 births]]
[[Category:African Americans]]
[[Category:Living people]]
[[Category:Oprah Winfrey]]
[[Category:People from Montgomery County, Maryland]]
