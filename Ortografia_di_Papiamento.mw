{{Variante|a}}

Ortografia ta bin for di e palabra Griego ὀρθογραφία (''orthographia''), cu nifica skirbi corecto.
Ortografia ta fiha regla con pa skirbi palabra y con ta uza signo di skirbi.
Tin diferente principio general cu por mantene ora di traha un ortografia. E dosnan mas conoci ta: e principio fonologico y esun etimologico. E ortografia di Aruba ta mantene e principio etimologico, mientras cu Corsou Y Boneiro tin un ortografia segun e principio fonologico. E diferencia basico entre e dos principio aki ta:

[[Fonologico]]
(manera ortografia di Corsou/Boneiro)
Ta skirbie palabra uzando un signo pa cada zonido, ehempel: ''djóp''

[[Etimologico]]
(manera ortografia di Aruba)
Ta skirbie palabra segun origen, ehempel: ''job''




== Historia breve di ortografia ==


Na aña 1976 Gobierno di Aruba a aproba e Ortografia di Aruba, cu a drenta na vigor na aña 1977 (AB 1990 no. GT 60).

Na aña 1992 Minister di Bienestar General a nombra un comision cu e meta pa reformula, elabora y amplia e ortografia oficial. Cu otro palabra pa haci e reglanan mas cla, mas comprendibel y facil pa aplica. Sinembargo nunca a logra oficialisa e version amplia y adapta di ortografia.
Na final di aña 2006 y durante 2007 Departamento di Enseñansa a bolbe inventarisa tur comentario y recomendacion di diferente instancia den comunidad. Despues cu a analisa y adapta e ortografia amplia a presenta na Minister di Enseñansa "Ortografia di Papiamento- version juni 2007" cu e peticion pa inicia e proceso di legislacion. Na juli 2007 Parlamento a expresa su sentimento positivo pa cuminsa uza e ortografia aki en espera di su legislacion.
E reglanan cu ta sigui ta un resumen na forma simpel di e reglanan describi den "Ortografia di Aruba - version 2009", cu ta den proceso di legislacion.

== Dia y luna ==

{| border="1" cellpadding="4" cellspacing="1" width="100%"  class="wikitable"
|-
!width="16%" align="right"| E dianan di siman''

!width="12%"| diadomingo<br>''prome dia''
!width="12%"| dialuna<br>''di dos dia''
!width="12%"| diamars<br>''di tres dia''
!width="12%"| diaranson<br>''di cuater dia''
!width="12%"| diahuebs<br>''di cinco dia''
!width="12%"| diabierna<br>''di seis dia''
!width="12%"| diasabra<br>''di shete dia''

|-style="background:#eef;"-
|}

{| border="1" cellpadding="4" cellspacing="1" width="100%"  class="wikitable"
|-
!width="16%" align="right"| E lunanan di aña''

!width="6%"| januari
!width="6%"| ferbuari
!width="6%"| maart
!width="7%"| april
!width="7%"| mei
!width="7%"| juni
!width="7%"| juli
!width="7%"|augustus
!width="8%"|september
!width="7%"|o''''''c''''''tober
!width="8%"|november
!width="14%"|december
|-style="background:#eef;"-
|}

No ta skirbi nomber di dia ni luna cu letter grandi. Solamente na cuminsamento di frase ta skirbi nan cu letter grandi.

Entre e fecha y e luna mester bin preposicion 'di'. Ehempel: 22 '''di''' september 2009

== Letter c pa zonido [k]==

Nos ta pone dilanti di e vocalnan '''a''', '''o''' y '''u''' cu e letter '''c''' pa representa e zonido [k]
* a= cas - caminda - caha
* o= cos - coy - kico
* u= cura - cunucu - cacalaca

Tambe dilanti e consonantenan '''l''', '''n''', '''r''' y '''t''' ta skirbi letter '''c''' pa duna e zonido [k]

''Ehempel:'' '''tecnica''' - '''cla''' - '''conecta'''

'''Nota: nos ta skirbi klapchi cu "k", ta bini di '''klap''' (Hulandes), dus klapchi'''


Ta skirbi e y i semper cu letter k pa representa e zonido [k]

* e= kens   - keiro   - kere
* i= kier   - kishiki - kilo


== Letter s pa zonido [s] ==

Nos ta pone dilanti di e vocalnan '''a''', '''o''' y '''u'''  cu e letter '''s''' pa representa e zonido [s]

* a= saya   - sucu
* o= solo   - soda 
* u= sucu   - supla


Tin palabra cu ta skirbi cu 'sc' pa zonido [s]
''Ehempel'': adole'''sc'''ente, di'''sc'''ipel, e'''sc'''ena, pi'''sc'''ina

== Letter c pa zonido [s] ==

Ta skirbi '''ce''' y '''ci''' na final di verbo: cre'''ce''', mere'''ce''', cono'''ce''', gradi'''ci''', ha'''ci''', tradu'''ci'''.
Ta mantene 'c' den derivacion: merecidamente, haciendo.

Ta skirbi 'c' dilanti di '''ia''' of '''io''' den e ultimo silaba: caric'''ia''', canc'''io'''n, soc'''ia'''l, distanc'''ia'''.
Tambe tur derivacion: socialisacion

Tin palabra caminda ta skirbi letter c pa representa zonido [s].
Ehempel: centro, cedula, ciego, docente, placer, ricibi


== Uzo di -cion, -sion y -xion na final ==

* Ta skirbi "'''cion'''" pa silaba final [shon]: educa'''cion''', posi'''cion''', manten'''cion'''.
* Ta skirbi "'''sion'''" pa silaba final [shon]: admi'''sion''', deci'''sion''', expre'''sion'''.
* Ta skirbi "'''xion'''" pa silaba final [shon]: cone'''xion''', crucifi'''xion''', refle'''xion'''.

== Digrafo ==

Tin 4 digrafo den Papiamento, tin digrafo meymey di un palabra tambe.

* '''ch'''= ''ch''oller - ca''ch''o - priki''ch''i
* '''sh'''= ''sh''on - pu''sh''i - cu''sh''ina
* '''zj'''= san''zj''en - ''zj''eito - ''zj''ilet
* '''dj'''= ''dj''aca - ''dj''ente - in''dj''an


== Diptongo y triptongo ==

Ta dos zonido tras di otro cu ta no ta separabel, ''por ehempel:''

* '''ye'''n - antig'''uo''' - rab'''ia''' - l'''eu'''

Ora tin tres zonido tras di otro cu no ta separabel,'' por ehempel:''

* b'''ieu''' - b'''uey'''

Nos ta skirbi '''ay''', '''ey''', '''oy''', '''uy''' na final di palabra, ''por ehempel'':

* '''ay'''= cay - bay - caray - gay (homber)
* '''ey'''= esey - p'esey - t'ey - bedey
* '''oy'''= coy - morocoy 
* '''uy'''= huy


== Contraccion y apostrof ==

Contraccion ta nifica: pega pa palabra na otro na momento cu zonido cay afo. Ta uza apostrof unda zonido a cay afo.
Ehempel:             

*Ta asina     - t'asina
*No ta berdad - N' ta berdad
*Boter di awa - Botr'i awa
*E ta aki     - E t'aki

Tuma nota cu ta laga espacio solamente den caso di negacion: '''no''': mi n' sa.
Uza incorecto di apostrof ta por ehempel: <s>''dal'e</s>  <s>dos'or</s>''. Aki zonido no a cay afo.

Den algun caso e forma los no ta usual. E ta skirbi e forma contrai cu apostrof.
*Mi a cumpra e buki   => Mi a cumpra e (no ta zona bon)    => Mi a cumpr'e
*Conta Buchi e storia => Conta e e storia (no ta zona bon) => Cont'e e storia.



Ta skirbi semper cu apostrof: cuant'or, cuat'or, cinc'or, shet'or, och'or, cambi'e

== Numeral ==

Numeral di 11 te 99 ta skirbi hunto: 
* 26= binitiseis
* 32= trimtiseis
* 49= cuarentinuebe


Numeral riba 100 ta skirbi separa, menos e partinan di 11 - 99:
* 3.247= tres mil dos '''shen''' y cuarentishete/ tres mil dos '''shent'y''' cuarentishete of tres mil dos '''shento''' y cuarentishete/ tres mil dos '''cien''' y cuarentishete.

* 240= dos '''shen''' y cuarenta/ dos '''cien''' y cuarenta/ dos '''shento''' y cuarenta/ dos '''shent'y''' cuarenta


'''Mag di skirbi cien, shen, shento, shent'y'''          (Ortografia - version april 2009)


== Adoptacion y adaptacion ==

* adopta: tum'e letterlijk over, skirbi segun e idioma di origen.
* adapta: fia e y cambi'e segun e reglanan di Papiamento.

En generel nos ta adapta palabra cu ta bini di Spaño y ta skirbie segun nos ortografia. Tin palabra cu a wordo adopta, ehempel: a la parilla, quesillo, quehaceres, cumpleaños etc.

Mag di skirbi sustantivo cu na Spaño ta skirbi '''eza''' of '''esa''', ehempel: alabansa/alabanza, enseñanza/enseñansa etc.
Excepcion: andansa, lansa

Tin palabra cu mag di skirbi cu letter '''z''' na final pa e zonido [s], ehempel: feliz, luz, paz, cruz etc.

Ta adopta palabra cu ta bin di Hulandes, Ingles y Frances,si no tin cambio den pronuncacion, ehempel: appel, belasting, bezig. Palabra cu ta bin di Ingles ta skirbi segun e ultimo edicion di Merriam-Webster, ehempel: catch, computer, screen.
Palabra cu ta bin di Frances ta skirbi segun e reglanan ortografico di Hulandes vigente, ehempel cheque, chreche, enquete.

Si ta bin cambio den zonido, cu a bin acercaof a cambia anto ta cambi'e. Ehempel: boek-buki, kopje- copi etc.


Palabra cu ta bin di otro idioma ta skirbie letterlijk over, ehempel: spaghetti, status quo, razzia.
Excepcion: bancarota.
Sustantivo cu ta bin di Aleman ta skirbi cu letter chikito. Abreviacion di palabara Latin ta skirbi segun e ortografia Hulandes vigente, ehempel: PS, NB, L.S.

== Palabra fia ==

Un idioma tin diferente manera pa traha palabra nobo. Asina un idioma por compone, deriva y fia palabra. Tur idioma ta fia di otro. Asina Papiamento tambe a y ta fia di Spaño, Hulandes, Ingles, Portugues, Frances y di algun lenga Africano manera Bantu y Kwa y algun lenga indjan manera Taino y Caquetio.
Aki tin algun ehempel.


{|class="wikitable"
|-
! [[Spaño]]
! [[Papiamento]]
! [[Hulandes]]
! [[Ingles]]
|-
| lavar || laba || wassen || to wash
|-
| sentar || sinta|| zitten|| to sit
|-
| cejas || wenkbrauw || wenkbrauw || eyebrow
|-
| mejor || miho || beter || better
|-
| abuelo || welo || opa || grandfather
|-
| agua || awa || water || water
|-
| pollito || puyito || kuiken || chicks
|-
| voluntad || boluntad || vrijwillig || voluntary
|-
| trabajar || traha || werken || to work
|-
| dedos || dede || vinger || finger
|-
| viento || biento || wind || wind
|-
| dormir || drumi || slapen || to sleep
|-
| casa|| cas || huis || house
|-
|}



== Link externo ==

* [http://www.papiamento.aw/ Site di Papiamento na Aruba]






[[Category:Idioma]]
