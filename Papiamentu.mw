{{Refimprove}}


E lenga materno di e poblashon di e tres islanan [[Aruba]], [[Boneiru]] i [[Kòrsou]] yama “Papiamento” na [[Aruba]], “Papiamen” na [[Boneiru]] y “Papiamentu” na [[Kòrsou]]. Ta e lenga mas papia na e isla caribense ABC, teniendo un status oficial riba e isla di Aruba y Curaçao. E lenga aki ta reconoci na Boneiro pa e gobierno Hulandes. Papiamento ta wordo papia na e isla di Saba, Sint Maarten y Sint Eustatius.

Lesa tambe [[Ortografia di Papiamento]] di Aruba i [[Ortografia di papiamentu|Ortografia di papiamentu (na Kòrsou)]].
Papiamentu ta varia un poko isla pa isla, bario pa bario, dékada pa dékada. Bokabulario i entonashon ta kambia un chikí. E diferensia di mas grandi ta entre e ortografia (sistema di skibimentu) di Aruba i di Kòrsou.


Papiamento ta un idioma crioyo probablemente deriva for di Portugues of Spaño cu e vocabulario influencia di lenga Africano, Ingles, Hulandes, y Arawak. Papiamento tin dos dialecto principal: ''Papiamento'', papia na Aruba; y ''Papiamentu'', papia na Bonaire y Curaçao.

== Historia ==

E historia di e origen di Papiamento te ainda no ta conoce. Probablemente Papiamento a nace for di Portugues of for di Spaño. Un resumen di e debate tocante Papiamento ta di hay'e den un buki di Jacobs (2009a).

Segun historia, e vocabulario basico y e caracteristica gramatical ta similar cu esun di e lenga di Capo Verde cu a surgi cu un fundeshi basico cu ta di Portugues y otro influencia a pasa despues (siglo 17 y 18 respectivamente).
E nomber di e idioma mes ta bin di ''papear'', un palabra uza den Portugues y Spaño colokial: compara cu ''[[Papiá Kristang]]'' basa riba Portugues crioyo di Malasia y Singapore, y e crioyo di Capo Verde ''papiâ'' of den Caribe (Puerto Rico, Republica Dominicano, Cuba) "papiar"- papia excesivamente (pero tambe den e termino Portugues kiermen "come").
Spaña a clama e dominio over di e islanan den siglo 15, pero nan no a haci hopi uzo di dje. Na 1634, West Indische Companie (WIC) a tuma e islanan over, deportando e Arawaknan cu a keda y e populacion Spaño pa continente y a pone nan bira center di trato di catibo entre Africa y Caribe.

E prome evidencia di e uzo genarlisa di e Papiamento di Aruba por wordo mira den un documento oficial di Curaçao den siglo 18. Den siglo 19, e mayoria di e materialnan tawata skirbi na Papiamento incluyendo buki di scol di Misa Catolico Romano y e himnarionan. E prome corant na Papiamento publica na aña 1871 cu e titulo "Civilisado". "Civilizador" ta un palabra Spaño y Portugues, pero por wordo comprondi como custumber di e papiamento na final di palabra e "r" ta cay afo.

== Teoria di e desaroyo local ==

Tin diferente teoria tocante e desaroyo local. Den un cierto teoria ta propone cu Papiamento a desaroya den Caribe for di un pidgin Portugues-Africano tawata uza pa comunica cu e catibonan di Africa y catibo Portugues cu despues Hulandes y Spaño (tambe Arawak) influencia.
E poblacion Hudio-Portgues di isla ABC a crece considerablemente despues di 1654, ora e Portugues a recupera e teritorio Hulandes den noort-oost Brazil, causando mayoria parti di e papiado Portugues di e tera pa huy di persecucion religioso. 
E rol precies di Hudio Sefardi den cuminsamento di e desaroyo no ta conoci, pero loke por difini ta a hunga un rol prominente den e desaroyo di Papiamento. 
E hopi di e prome residentenan di Curaçao tawata Hudio Sefardí of di Portugal, Spaña of Brazil. P'esey por asumi cu e Hudio-Spaño a wordo treci pa Curaçao, unda gradualmente a plama pa otro parti di comunidad. Como e comunidad Hudio a bira importante den mercadeo y comercial tawata papia e na Papiamento cu un poco influencia di Ladino. Mientras varios nacion tawata bas di e isla, Papiamento a bira e idioma mas papia di tur dia.


== Status ==

Na Aruba, papiamento i hulandes ta e idiomanan ofisial. Na [[Antias Hulandes]], papiamentu, ingles i hulandes ta ofisial.

Den senso di 2000 i 2001, 106.054 hende na Kòrsou, 59.984 hende na Aruba, i 8059 hende na Boneiru a bisa ku papiamentu tabata nan idioma papiá na kas. Kasi tur hende ku ta biba na e [[islanan ABC]] for di nasementu por papia e lenga. Ademas hopi imigrante for di e islanan ABC ta biba na [[Hulanda]]; nos no sa kuantu ta papia papiamentu na kas ainda.

== Ortografia ==

Corsou i Boneiru ta uza un sistema di skirbimentu fonétiko. Aruba tin un sistema históriko hopi similar na spañó. 

Parti distintivo di e sistema di Kòrsou<ref>''Ortografia di papiamentu, di dos edishon.'' Korsou: Sekshon Informativo di Schooladviesdienst, 1983</ref>: 

* E zonido /k/ semper ta indiká pa e lèter '''k'''. (Na Aruba /k/ por habitá '''c''' òf '''k''' .)
* Aksènt agudo ta indiká sílaba ku tin strès impronostikabel. 
* E sistema di Kòrsou tin e lèternan '''è''', '''ò''', '''ù''', '''ü'''.
* E sistema di Kòrsou no tin '''x'''.

==== Vokalnan ====

Papiamentu tin e siguiente 9 vokalnan.<ref>Philippe Maurer. Die Verschriftung des Papiamentu, den ''Zum Stand der Kodifizierung romanischer Kleinsprachen.'' Gunter Narr Verlag, 1990</ref> E sistema di Kòrsou tin un símbolo pa kada vokal. E sistema di Aruba ku 6 símbolo tin mas ambigwedat.

{| class=prettytable align=left 
!  [[Alfabèt Fonétiko Internashonal|A.F.I.]] || Ortografia di Kòrsou || Ortografia di Aruba
|-
| a || a den '''kana''' || a den '''cana'''
|-
| e || e den '''sker, nechi''' || e den '''sker''' (= ingles ''to rip'')
|-
| ɛ || è den '''skèr, nèchi''' || e den '''sker''' (= ingles ''scissors'')
|-
| i || i den '''chikí''' || i den '''chikitin'''
|-
| o || o den '''bonchi, doló''' || o den '''dolor'''
|-
| ɔ || ò den '''bònchi, dòler''' || o den '''dollar'''
|-
| u || u den '''kunuku''' || u den '''cunucu'''
|-
| ø || ù den '''brùg''' || u den '''brug'''
|-
| y || ü den '''hür''' || uu den '''huur'''
|}
<br clear="all" />

== Nota ==
<references />

== Linknan eksterno ==
* [http://www.fpi.an/ Fundashon pa Planifikashon di Idioma]
* [http://www.papiamento.aw/ Site di Ministerio di Ensenansa Aruba]

[[Category:Papiamento]]

[[af:Papiaments]]
[[ar:بابيامنتو]]
[[bar:Papiamentu]]
[[be:Пап'ямента]]
[[br:Papiamento]]
[[ca:Papiament]]
[[cs:Papiamento]]
[[da:Papiamento (sprog)]]
[[de:Papiamentu]]
[[en:Papiamento]]
[[eo:Papiamento]]
[[es:Papiamento]]
[[et:Papiamento keel]]
[[eu:Papiamento]]
[[fi:Papiamentu]]
[[fr:Papiamento]]
[[fy:Papiamintsk]]
[[ga:An Phaipeamaintis]]
[[gl:Papiamento]]
[[hr:Papiamentu]]
[[ia:Papiamento]]
[[id:Bahasa Papiamento]]
[[is:Papiamento]]
[[it:Lingua papiamento]]
[[ja:パピアメント語]]
[[ka:პაპიამენტო]]
[[ko:파피아멘토어]]
[[kv:Папъяменто (кыв)]]
[[lad:Papiamento]]
[[li:Papiaments]]
[[lt:Papiamento]]
[[nl:Papiaments]]
[[nn:Papiamento]]
[[no:Papiamento]]
[[oc:Papiamento]]
[[pl:Język papiamento]]
[[pms:Papiamento]]
[[pt:Papiamento]]
[[roa-tara:Lènga papiamento]]
[[ru:Папьяменто]]
[[sh:Papiamento]]
[[sr:Papijamento]]
[[sv:Papiamento]]
[[ta:பப்பியாமெந்தோ]]
[[tr:Papiamento]]
[[uk:Пап'яменто]]
[[zh:帕皮阿门托语]]
[[zh-yue:巴皮亞曼多話]]
