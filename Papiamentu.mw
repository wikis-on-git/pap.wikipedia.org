{{Variante}}
{{Refimprove}}
{{infoidioma
|nomber = Papiamentu
| estadonan     = {{ABW}}<br />{{BON}}<br />{{CUW}}
| region      = Islanan di [[Karibe]]
| papiadonan    = 341.300<ref>[http://www.ethnologue.com/show_language.asp?code=pap Ethnologue]</ref>
|fam1        = [[idiomanan krioyo]]
|fam2        = [[Krioyo di base portugues]]
|iso1        =
 |iso2t       = pap
 |iso3        = pap
 |sil         =
 |mapa        =
}}
[[File:Idioma papiamento.png|thumb]]
'''Papiamentu''' (na Aruba: '''Papiamento''') ta un idioma krioyo ku un base [[Português]]-[[Afrika|Afrikano]]. Bandi di e lenganan [[Arawak]] ku restunan di e habitantenan original di [[islanan ABC]] tabata papia, Papiamentu su vokabulario ta influenshá pa e idiomanan [[Ingles]], [[Hulandes]] i [[Spaño]].

E ta e lenga mas papiá na [[Aruba]], [[Boneiru]] i [[Kòrsou]]. Na 2003 Papiamentu e keda rekonosi komo idioma ofisial na Aruba banda di Hulandes y na 2007 na [[Antias Hulandes]] banda di Hulandes i Ingles. Ta skirbi e nòmber di e lenga diferente na [[Aruba]]''',''' esta ''Papiamento'' i diferente na [[Boneiru]] i [[Kòrsou]]''',''' esta ''Papiamentu.'' E lucha pa un [[ortografia]] uniforme na islanan di Antia hulandes di antaño a dura largu i a resultá finalmente den dos entidat polítiko i dos diferente [[ortografia]].

== Historia ==
Segun historia, e vokabulario básiko y e karakterístika gramatikal ta similar ku esun di e lenga di [[Kabu Verdi|Kabo Bèrdè]] ku a surgi ku un fundeshi básiko ku ta di Portugues y otro influensia ku a pasa despues (siglo 17 y 18 respektivamente).
[[File:Niewindt.jpg|thumb|left|Buki mas bieu na Papiamentu ku a keda konservá]]
E nòmber di e idioma mes ta bin di ''papear'', un palabra usa den Portugues y Spañó kolonial: kompará ku ''[[Papiá Kristang]]'' basa riba Portugues krioyo di [[Malaysia]] y [[Singapura]], y e krioyo di Kabo Bèrdè ''papiâ'' òf den Caribe ([[Puerto Rico]], Repúblika Dominikano, [[Cuba]]) "papiar"- papia ekstensivamente (pero tambe den e término Portugues kiermen "kome").
[[Spaña]] a clama e dominio over di e islanan den siglo 15, pero nan no a hasi hopi uso di dje. Na 1634, [[West Indische Compagnie]] (WIC) a tuma e islanan over, deportando e Arawaknan ku a keda y e poblashon Spaño pa kontinente y a pone nan bira sentro di trato di [[Sklabitut|katibu]] entre [[Afrika]] i [[Caribe]].

E historia di e orígen di Papiamentu te ainda no ta konosí. Probablemente Papiamentu a nase for di Português òf for di Spaño. Un resúmen di e debate tokante Papiamentu ta di haña den un buki di Jacobs (2009a).

E prome evidencia di e uso generalisa di e Papiamento di Aruba por wordo mira den un dokumento ofisial di Kòrsou den siglo 18. Den siglo 19, e mayoria di e materialnan tabata skirbi na Papiamento incluyendo buki di scol, di Misa Catolico Romano y e himnarionan. E prome korant na Papiamentu publika na aña 1871 ku e titulo "Civilisado". "Civilizador" ta un palabra Spaño y Portugues, pero por wordo komprondi como kustumber di e papiamentu na final di palabra e "r" ta cai afo.

=== Teoria di e desaroyo local ===
Tin diferente teoria tokante e desaroyo lokal. Den un sierto teoria ta propone ku Papiamento a desaroya den Caribe for di un pidgin Portugues-Africano tabata usa pa komunica cu e katibunan di Africa i katibu Portugues ku despues Hulandes i Spaño (tambe Arawak) a influensiá.

E poblashon Hudio-Portugues di islanan ABC a krece konsiderablemente despues di 1654, ora e Portuguesnan a rekupera e teritorio Hulandes den noort-oost [[Brazil]], kausando mayoria parti di e papiadó Portugues di e tera pa huí di persekushon religioso. 
E rol precies di Hudio Sefari den kuminsamento di e desaroyo no ta konosi, pero loke por defini ta ku ta hunga un rol prominente den e desaroyo di Papiamentu.

Hopi di e prome residentenan di Kòrsou tabata Hudio Sefarí of di [[Portugal]], [[Spaña]] of Brazil. Pesei por asumi cu e Hudio-Spaño a wordu trese pa Kòrsou, kaminda gradualmente a plama pa otro parti di komunidat. Como e komunidat Hudio a bira importante den mercadeo y komercial nan tabata papia na Papiamento cu un poko di influensia di Ladino. Mientras varios nashon tabata bas di e isla, Papiamentu a bira e idioma mas papia di tur dia.

== Gramatika, ortografia i vokalnan ==
''Articulo principal'': ''[[Gramatica di Papiamento|Gramatika di papiamentu]]'' <br/ >
''Articulo principal'': ''[[Ortografia di Papiamento|Ortografia di Aruba]]'', ''[[Ortografia di papiamentu|Ortografia di Boneiru i Kòrsou]]''

Kòrsou i Boneiru ta usa un sistema di skibimentu fonétiko. Aruba tin un sistema históriko-[[etimologico]] hopi similar na spañó. 

Parti distintivo di e sistema di Kòrsou<ref>''Ortografia di papiamentu, di dos edishon.'' Korsou: Sekshon Informativo di Schooladviesdienst, 1983</ref>: 

* E zonido /k/ semper ta indiká pa e lèter '''k'''. (Na Aruba /k/ por habitá '''c''' òf '''k''' .)
* Aksènt agudo ta indiká sílaba ku tin strès impronostikabel. 
* E sistema di Kòrsou tin e lèternan '''è''', '''ò''', '''ù''', '''ü'''.
* E sistema di Kòrsou no tin '''x'''.

Papiamentu tin e siguiente 9 vokalnan.<ref>Philippe Maurer. Die Verschriftung des Papiamentu, den ''Zum Stand der Kodifizierung romanischer Kleinsprachen.'' Gunter Narr Verlag, 1990</ref> E sistema di Kòrsou tin un símbolo pa kada vokal. E sistema di Aruba ku 6 símbolo tin mas ambigwedat.

{| class=prettytable align=left 
!  [[Alfabèt Fonétiko Internashonal|A.F.I.]] || Ortografia di Boneiru/Kòrsou || Ortografia di Aruba
|-
| a || a den '''kana''' || a den '''cana'''
|-
| e || e den '''sker, nechi''' || e den '''sker''' (= ingles ''to rip'')
|-
| ɛ || è den '''skèr, nèchi''' || e den '''sker''' (= ingles ''scissors'')
|-
| i || i den '''chikí''' || i den '''chikitin'''
|-
| o || o den '''bonchi, doló''' || o den '''dolor'''
|-
| ɔ || ò den '''bònchi, dòler''' || o den '''dollar'''
|-
| u || u den '''kunuku''' || u den '''cunucu'''
|-
| ø || ù den '''brùg''' || u den '''brug'''
|-
| y || ü den '''hür''' || uu den '''huur'''
|}
<br clear="all" />

== Status aktual ==
Den senso di 2000 i 2001,Un logra konta un total di 106.054 hende na Kòrsou, 59.984 hende na Aruba, i 8059 hende na Boneiru ku a bisa ku papiamentu ta nan idioma di papiá na kas. Kasi tur hende ku ta biba na e [[islanan ABC]] y ku a nase na e [[islanan ABC]] por papia papiamentu. Ademas hopi imigrante for di e islanan ABC ta bai biba na [[Hulanda]]; ku nan no sa papia papiamentu na kas.

Aki un bista di e kantidat di papiadónan di Papiamentu na e islanan ABC. Komo ku e sifranan di senso no a sali riba mesun dia, a pone e fecha di e delaster senso na kada isla. 

{| class="wikitable"
|'''Lenga'''			
|'''Papiá			na Aruba''' 

'''(den			%), aña			2000'''     
|'''Papiá			na Bonaire, (den			%), aña 2013'''
|'''Papiá			na Kòrsou, (den %), aña			2011'''
|-
|Papiamentu
|69.4
|63.8
|78.6
|-
|Hulandes
|6.1
|15.4
|9.4
|-
|Spañó
|13.2
|15.2
|6.0
|-
|Ingles
|8.1
|4.5
|3.5
|-
|Otro/deskonosí
|3.2
|1.2
|2.5
|-
|
|100%
|100%
|100%
|}
''Tabèl 1. Lenganan papiá na islanan ABC'' 

Ta papia Papiamentu ademas na e islanan ku anteriormente tabata forma parti di Antia hulandes esta:  [[Saba]], [[Sint Maarten]] i [[Sint Eustatius|Sint-Eustatius]].  Nativo di islanan ABC ku ta biba den eksterior i tin ora nan desendientenan primeramente na [[Hulanda]], tambe ta papia Papiamentu. Tin tambe papiadónan di Papiamentu na [[Venezuela]], [[Suriname|Sürnam]], [[Republika Dominikano|Sto. Domingo]], [[Cuba]], [[Estadonan Uni di Merka|Merka]] i otro paisnan kaminda yiunan di tera a bai residí.  

Nos por referí na ambos manera di skirbi tambe: ''Papiamento/u'' pasobra kasi tu palabra ku o -final ta keda pronunsiá ku u- final na ámbos isla. 

Papiamentu su pronunsiashon i melodia ta varia di isla pa isla, tin bes hasta bario pa bario i tin Papiamentu di ántes i Papiamentu modèrno. E vokabulario en general ta igual na tur tres isla pero tin variashon entre palabranan uzá na kada isla.

== Promoshon di papiamentu ==
Ku e meta pa promove papiamentu a lanta varios organisashon. Pa fasilita kolaborashon entre e organisashonnan aki a funda e ''Plataforma Union di Papiamentu'' na 2012. Miembronan di e plataforma ta:
* Fundashon Splika - Hulanda
* Fundashon Lanta Papiamento - Aruba
* Akademia Papiamentu - Boneiru
* Fundashon Dushi Papiamentu - Boneiru
* Instituto Alsa Papiamentu - Kòrsou

== Wak tambe ==
* [[Ortografia di Papiamento]] (Aruba)
* [[Ortografia di papiamentu]] (Boneiru i Kòrsou)
* [[Lista di papiamentista]]
* [[Cadushi di Cristal]]

== Linknan eksterno ==
* [http://www.fpi.cw/ Fundashon pa Planifikashon di Idioma]
* [http://www.papiamento.aw/ Site di Ministerio di Enseñansa Aruba] 

== Nota ==
<references />

[[Category:Papiamento]]
