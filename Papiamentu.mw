{{variante|c}}
* Por fabor indiká "fuente konfiabel" di informashon.
----

== Resúmen ==

E lenga materno di e poblashon di e tres islanan [[Aruba]], [[Boneiru]] i [[Korsou]] yama “Papiamentu” na Kòrsou, “Papiamento” na Aruba i “Papiamen” na Boneiru. E artíkulo akí ta deskribí e lenga generalmente. Tambe lesa [[Ortografia di Papiamento]] di Aruba i [[Ortografia di papiamentu|Ortografia di papiamentu (na Kòrsou)]].

Papiamentu ta varia un poko isla pa isla, bario pa bario, dékada pa dékada. Bokabulario i entonashon ta kambia un tiki. E diferensia di mas grandi ta entre e ortografia (sistema di skibimentu) di Aruba i di Kòrsou.

== Status ==

Na Aruba, papiamento i hulandes ta e idiomanan ofishal. Na [[Antias Hulandes]], papiamentu, ingles i hulandes ta ofishal.

Den senso di 2000 i 2001, 106.054 hende na Kòrsou, 59.984 hende na Aruba, i 8059 hende na Boneiru a bisa ku papiamentu tabata nan idioma papiá na kas. Kasi tur hende ku ta biba na e [[islanan ABC]] for di nasementu por papia e lenga. Ademas hopi imigrante for di e islanan ABC ta biba na [[Hulanda]]; nos no sa kuantu ta papia papiamentu na kas ainda.

== Ortografia i fonologia ==

Kòrsou i Boneiru ta uza un sistema di skibimentu fonétiko. Aruba tin un sistema históriko hopi similar na spaño. 

Parti distintivo di e sistema di Kòrsou<ref>''Ortografia di papiamentu, di dos edishon.'' Korsou: Sekshon Informativo di Schooladviesdienst, 1983</ref>:  

* E zonido /k/ semper ta indiká pa e lèter '''k'''. (Na Aruba /k/ por habitá '''c''' òf '''k''' .)
* Aksènt agudo ta indiká sílaba ku tin strès impronostikabel. 
* E sistema di Kòrsou tin e lèternan '''è''', '''ò''', '''ù''', '''ü'''.
* E sistema di Kòrsou no tin '''x'''.

==== Vokalnan ====

Papiamentu tin e siguiente 9 vokalnan.<ref>Philippe Maurer. Die Verschriftung des Papiamentu, den ''Zum Stand der Kodifizierung romanischer Kleinsprachen.'' Gunter Narr Verlag, 1990</ref> E sistema di Kòrsou tin un símbolo pa kada vokal. E sistema di Aruba ku 6 símbolo tin mas ambigwedat.

{| class=prettytable align=left 
!  [[Alfabèt Fonétiko Internashonal|A.F.I.]] || Ortografia di Kòrsou || Ortografia di Aruba
|-
| a || a den '''kana''' || a den '''cana'''
|-
| e || e den '''sker, nechi''' || e den '''sker''' (= ingles ''to rip'')
|-
| ɛ || è den '''skèr, nèchi''' || e den '''sker''' (= ingles ''scissors'')
|-
| i || i den '''chikí''' || i den '''chikitin'''
|-
| o || o den '''bonchi, doló''' || o den '''dolor'''
|-
| ɔ || ò den '''bònchi, dòler''' || o den '''dollar'''
|-
| u || u den '''kunuku''' || u den '''cunucu'''
|-
| ø || ù den '''brùg''' || u den '''brug'''
|-
| y || ü den '''hür''' || uu den '''huur'''
|}
<br clear="all" />

== Nota ==
<references />

== Linknan eksterno ==
* [http://www.fpi.an/ Fundashon pa Planifikashon di Idioma]
* [http://www.papiamento.aw/ Site di Ministerio di Ensenansa Aruba]

[[Category:Idioma]]

[[af:Papiaments]]
[[br:Papiamento]]
[[ca:Papiamento]]
[[de:Papiamentu]]
[[en:Papiamento]]
[[eo:Papiamento]]
[[es:Papiamento]]
[[et:Papiamento keel]]
[[eu:Papiamento]]
[[fi:Papiamentu]]
[[fr:Papiamento]]
[[fy:Papiamintsk]]
[[ga:An Phaipeamaintis]]
[[gl:Papiamento]]
[[ia:Papiamento]]
[[id:Bahasa Papiamento]]
[[is:Papiamento]]
[[it:Lingua papiamento]]
[[ja:パピアメント語]]
[[ko:파피아멘토어]]
[[li:Papiaments]]
[[lt:Papiamento]]
[[nl:Papiaments]]
[[no:Papiamento]]
[[pl:Język papiamento]]
[[pt:Papiamento]]
[[roa-tara:Lenga Papiamento]]
[[ru:Папьяменто]]
[[sh:Papiamento]]
[[sv:Papiamento]]
[[tr:Papiamento]]
[[uk:Пап'яменто]]
[[zh:帕皮阿门托语]]
