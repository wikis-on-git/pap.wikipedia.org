{{Refimprove}}
{{infoidioma
|nomber = Papiamentu
| estadonan     = {{ABW}}<br />{{BON}}<br />{{CUW}}
| region      = Islanan di [[Caribe]]
| papiadonan    = 341.300<ref>[http://www.ethnologue.com/show_language.asp?code=pap Ethnologue]</ref>
|fam1        = [[idiomanan crioyo]]
|fam2        = [[Crioyo di base portugues]]
|iso1        =
 |iso2t       = pap
 |iso3        = pap
 |sil         =
 |mapa        =
}}
[[File:Idioma papiamento.png|thumb]]

E lenga mas papiá na [[Aruba]], [[Boneiru]] i [[Kòrsou]] ta '''Papiamento/u.''' Ta skibi e nòmber di e lenga diferente na [[Aruba]]''',''' esta '''Papiamento''' i deferente na [[Boneiru]] i [[Kòrsou]]''',''' esta '''Papiamentu.''' E lucha pa un ortografia uniforme na islanan di Antia hulandes di antaño a dura largu i a resultá finalmente den dos entidat polítiko i dos diferente ortografia. Lesa tokante e lucha pa un ortografia pa Papiamentu (mester inkluí esaki ainda) i tuma nota di e dos ortografianan ku a resultá finalmente, esta  [[Ortografia di Papiamento]] di [[Aruba]] i [[Ortografia di papiamentu|Ortografia di Papiamentu (di Boneiru i Kòrsou)]].  

Aki un  bista di e kantidat di habitantenan di e tres islanan ku ta papia Papiamentu na [[islanan ABC]]. Komo ku e sifranan di senso no a sali riba mesun dia, a pone e fecha di e delaster senso na kade isla. 

{| class="wikitable"
|'''Lenga'''			
|'''Papiá			na Aruba''' 

'''(den			%), aña			2000'''     
|'''Papiá			na Bonaire, (den			%), aña 2013'''
|'''Papiá			na Kòrsou, (den %), aña			2011'''
|-
|Papiamentu
|69.4
|63.8
|78.6
|-
|Hulandes
|6.1
|15.4
|9.4
|-
|Spañó
|13.2
|15.2
|6.0
|-
|Ingles
|8.1
|4.5
|3.5
|-
|Otro/deskonosí
|3.2
|1.2
|2.5
|-
|
|100%
|100%
|100%
|}
''Tabèl 1. Lenganan papiá na islanan ABC'' 

Ta papia Papiamentu ademas na e islanan di antaño ku tabata forma Antia hulandes esta:  [[Saba]], [[Sint Maarten]] i [[Sint Eustatius|Sint-Eustatius]].  Nativo di islanan ABC ku ta biba den eksterior i tin ora nan desendientenan primeramente na [[Hulanda]], tambe ta papia Papiamentu. Tin tambe papiadónan di Papiamentu na [[Venezuela]], [[Suriname|Sürnam]], [[Republika Dominikano|Sto. Domingo]], [[Cuba]], [[Estadonan Uni di Merka|Merka]] i otro paisnan kaminda yunan di tera a bai residí.  

E kantidat di hende ku ta papia Papiamentu awendia  

Nos por referí na ambos manera di skirbi tambe: '''Papiamento/u''' pasobra kasi tu palabra ku o -final ta keda pronunsiá ku u- final na ámbos isla. 

Papiamentu su pronunsiashon i melodia ta varia di isla pa isla, tin bes hasta bario pa bario i tin Papiamentu di ántes i Papiamentu modèrno. E vokabulario en general ta igual na tur tres isla pero tin variashon entre palabranan uzá na kada isla. 

Papiamentu ta un [[idioma crioyo|idioma Krioyo]] ku un base [[Portugues]]/Afrikano i restunan di habitantenan original di islanan ABC ku tabata papia lenganan [[Arawak]]. [[Ingles]], [[Hulandes]], [[Spaño]] a i ta influenshá Papiamentu su vokabulario.

== Historia ==
Segun historia, e vokabulario básiko y e karakterístika gramatikal ta similar ku esun di e lenga di [[Kabu Verdi|Kabo Bèrdè]] ku a surgi ku un fundeshi básiko ku ta di Portugues y otro influensia ku a pasa despues (siglo 17 y 18 respektivamente).[[File:Niewindt.jpg|thumb|left|Buki mas bieu na Papiamentu ku a keda konservá]]
E nòmber di e idioma mes ta bin di ''papear'', un palabra usa den Portugues y Spañó kolonial: kompará ku ''[[Papiá Kristang]]'' basa riba Portugues krioyo di [[Malaysia]] y [[Singapura]], y e krioyo di Kabo Bèrdè ''papiâ'' òf den Caribe ([[Puerto Rico]], Repúblika Dominikano, Cuba) "papiar"- papia ekstensivamente (pero tambe den e término Portugues kiermen "kome").
[[Spaña]] a clama e dominio over di e islanan den siglo 15, pero nan no a hasi hopi uso di dje. Na 1634, [[West Indische Compagnie]] (WIC) a tuma e islanan over, deportando e Arawaknan cu a keda y e poblashon Spaño pa continente y a pone nan bira centro di trato di catibo entre [[Africa]] y [[Caribe]].

E historia di e orígen di Papiamentu te ainda no ta konosí. Probablemente Papiamentu a nase for di Portugues òf for di Spañó. Un resúmen di e debate tokante Papiamentu ta di haña den un buki di Jacobs (2009a).

E prome evidencia di e uso generalisa di e Papiamento di Aruba por wordo mira den un documento oficial di Curaçao den siglo 18. Den siglo 19, e mayoria di e materialnan tabata skirbi na Papiamento incluyendo buki di scol, di Misa Catolico Romano y e himnarionan. E prome corant na Papiamento publica na aña 1871 cu e titulo "Civilisado". "Civilizador" ta un palabra Spaño y Portugues, pero por wordo comprondi como custumber di e papiamento na final di palabra e "r" ta cai afo.

== Teoria di e desaroyo local ==
Tin diferente teoria tocante e desaroyo local. Den un sierto teoria ta propone cu Papiamento a desaroya den Caribe for di un pidgin Portugues-Africano tabata usa pa comunica cu e catibonan di Africa y catibo Portugues cu despues Hulandes y Spaño (tambe Arawak) a influenciá.

E poblacion Hudio-Portugues di isla ABC a crece considerablemente despues di 1654, ora e Portuguesnan a recupera e teritorio Hulandes den noort-oost [[Brazil]], causando mayoria parti di e papiado Portugues di e tera pa huí di persecucion religioso. 
E rol precies di Hudio Sefari den cuminsamento di e desaroyo no ta conoci, pero loke por defini ta ku ta hunga un rol prominente den e desaroyo di Papiamento.

Hopi di e prome residentenan di Curaçao tabata Hudio Sefarí of di Portugal, Spaña of Brazil. Pesei por asumi cu e Hudio-Spaño a wordu trese pa Curaçao, kaminda gradualmente a plama pa otro parti di comunidad. Como e comunidad Hudio a bira importante den mercadeo y comercial nan tabata papia na Papiamento cu un poco di influensia di Ladino. Mientras varios nashon tabata bas di e isla, Papiamento a bira e idioma mas papia di tur dia.

== Status ==

Na Aruba, Papiamento i Hulandes ta e idiomanan ofisial mientras ku na [[Antia Hulandes]], Papiamentu, Ingles i Hulandes ta esun ofisial.

Den senso di 2000 i 2001,Un logra konta un total di 106.054 hende na Kòrsou, 59.984 hende na Aruba, i 8059 hende na Boneiru ku a bisa ku papiamentu ta nan idioma di papiá na kas. Kasi tur hende ku ta biba na e [[islanan ABC]] y ku a nase na e [[islanan ABC]] por papia papiamentu. Ademas hopi imigrante for di e islanan ABC ta bai biba na [[Hulanda]]; ku nan no sa papia papiamentu na kas.

== Ortografia ==

Korsou i Boneiru ta usa un sistema di skibimentu fonétiko. Aruba tin un sistema históriko hopi similar na spañó. 

Parti distintivo di e sistema di Kòrsou<ref>''Ortografia di papiamentu, di dos edishon.'' Korsou: Sekshon Informativo di Schooladviesdienst, 1983</ref>: 

* E zonido /k/ semper ta indiká pa e lèter '''k'''. (Na Aruba /k/ por habitá '''c''' òf '''k''' .)
* Aksènt agudo ta indiká sílaba ku tin strès impronostikabel. 
* E sistema di Kòrsou tin e lèternan '''è''', '''ò''', '''ù''', '''ü'''.
* E sistema di Kòrsou no tin '''x'''.

==== Vokalnan ====

Papiamentu tin e siguiente 9 vokalnan.<ref>Philippe Maurer. Die Verschriftung des Papiamentu, den ''Zum Stand der Kodifizierung romanischer Kleinsprachen.'' Gunter Narr Verlag, 1990</ref> E sistema di Kòrsou tin un símbolo pa kada vokal. E sistema di Aruba ku 6 símbolo tin mas ambigwedat.

{| class=prettytable align=left 
!  [[Alfabèt Fonétiko Internashonal|A.F.I.]] || Ortografia di Kòrsou || Ortografia di Aruba
|-
| a || a den '''kana''' || a den '''cana'''
|-
| e || e den '''sker, nechi''' || e den '''sker''' (= ingles ''to rip'')
|-
| ɛ || è den '''skèr, nèchi''' || e den '''sker''' (= ingles ''scissors'')
|-
| i || i den '''chikí''' || i den '''chikitin'''
|-
| o || o den '''bonchi, doló''' || o den '''dolor'''
|-
| ɔ || ò den '''bònchi, dòler''' || o den '''dollar'''
|-
| u || u den '''kunuku''' || u den '''cunucu'''
|-
| ø || ù den '''brùg''' || u den '''brug'''
|-
| y || ü den '''hür''' || uu den '''huur'''
|}
<br clear="all" />

== Nota ==
<references />

== Linknan eksterno ==
* [http://www.fpi.cw/ Fundashon pa Planifikashon di Idioma]
* [http://www.papiamento.aw/ Site di Ministerio di Ensenansa Aruba] 

[[Category:Papiamento]]
