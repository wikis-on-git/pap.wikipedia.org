[[File:Jonathan Schoop on September 26, 2013.jpg|thumb|Schoop ku e ekipo di [[Baltimore Orioles]]]]
'''Jonathan Rufino Jezus Schoop''' (nasé 16 di òktober, 1991) ta un pelotero profeshonal [[Kurasoleño]] ku aktualmente ta hungando na posishon di [[segunda base]] ku e ekipo di [[Baltimore Orioles|Milwaukee Brewers]] den [[Major League Baseball]].

==Karera profeshonal==
Promé ku Schoop a subi den liga grandi, el a partisipa na e [[Little League World Series]] pa [[Kòrsou]] na aña 2003 i 2004. Schoop a firmá ku ku e ekipo di [[Baltimore Orioles]] komo agente liber na aña 2008. Na aña 2011, Schoop huntu ku e pelotero [[Manny Machado]] a representa Orioles na e 2011 All-Star Future Game. El a gana e Brooks Robinson Minor League Player of the Year, duná na e miho pelotero den e sistema di liga menor di Orioles.

Schoop a forma parti di e [[tim nashonal di beisbòl Hulandes]] na e 2012 European Baseball Championship.

Promé ku inisio di e temporada di 2012, [[Baseball America]] a nombra Schoop komo e terser mihó prospekto di Orioles i e di 82 enté.

===Baltimore Orioles===
====2013====
Schoop a wòrdu yamá ariba for di e ekipo Triple-A di --Norfolk Tides]] riba 3 di sèptèmber 2013.

Den su primer turno na bate den liga grandi riba 25 di sèptèmber, Schoop a bati un hit riba e picher [[Esmil Rogers]] di e ekipo di [[Toronto Blue Jays]]. Dos turno despues, Schoop a bati su promé home run riba e picher [[Kyle Drabek]], ku un distansia di 430 pia. El a kaba e wega di 2-3 ku un home run, un RBI i 3 kareda empuhá. Den 5 partido di e Liga Major, Schoop a kaba e wega ku 4 hit, un home run i un RBI.

====2014====
Riba 9 di aprel 2014, Schoop a bati su di dos home run riba e picher [[Masahiro Tanaka]] di e ekipo di [[Yankees]] kual a yuda e ekipo gana e partido ku un skor di 5-4. Den 137 partido den 2014, Schoop a bati .209 ku 16 home run i 45 RBI. Ku Orioles finalisando 96-99, e team a logra nan promé titulo den e AL East Championship for di 1997.

====2015====
Riba 11 di aprel 2015, Schoop a bati su promé [[grand slam]] den su karera riba e picher [[Todd Redmond]] di e ekipo di [[Toronto Blue Jays]]. Durante di un partido kontra di e ekipo di [[Boston Red Sox]] riba 17 di aprel 2015, Schoop a sufri un leshon, kual a pone ku mester a inklui'é riba e lista di hungadó leshoná.

==Bida personal==
[[Sharlon Schoop]], ruman chikí di Jonathan, aktualmente ta forma parti di e ekipo di [[Bowie Baysox]].

{{DEFAULTSORT:Schoop, Jonathan}}
[[Category:Beisbolista]]
[[Category:Hendenan]]
[[Category:Kòrsou]]
