'''Akshonista''' ta un [[persona hurídiko]] òf natural ku ta propietario òf doño di e [[akshonnan]] den un kompania, sea un [[sosiedat anónimo]] òf un [[sosiedat privá]]. E akshonista ta esun ku ta hinka plaka den e kompania, por lo tantu ta tambe esun ku ta indiká den kua direkshon e kompania mester bai. Ora ta trata di un sosiedat anónimo, bo por haña tambe e situashon kaminda ku akshonistanan ta hinka plaka so den e kompania i no ta partisipá den toma di desishon. E tipo di akshonistanan aki ta interesá solamente den haña [[dividendo]] a kambio di nan invershon. 

E akshonistanan ta kontrolá kiko ta sosodé den e kompania pa medio di e [[Hunta di Komisario]]. E hunta aki ta de echo e wowonan di e akshonistanan den e kompania. Tur toma di desishon i medida di e [[Hunta di Maneho]] ta wòrdu raportá na e akshonistanan dor di e komisarionan di e kompania. 


==Derechinan di e akshonista==
Derechinan di e akshonistanan ta varia pa kompania. Esaki nan tur ta dependé di e legislashon den e pais kaminda e kompania ta òf e [[statutonan]] di e kompania. En general por trata aki di e siguiente derechinan:

====Derechinan ekonómiko====
*Derechi riba dividendo a base di e kapital invertí
*Derechi pa haña un porsentahe di e balor di e kompania na momentu ku esaki wòrdu [[likidá]]
*Derechi pa bende su akshonnan libremente riba merkado. E derechi aki tin bia ta wòrdu limitá den e statutonan di e kompania.

====Derechinan polítiko====
*Derechi pa vota den e reunion di akshonistanan
*Derechi riba informashon, ku e meta pa ta na altura di e medidanan i desishonnan di e Hunta di Maneho.


[[category:atministrashon di kompania]]

[[ar:مساهم]]
[[az:Səhmdar]]
[[be:Акцыянер]]
[[be-x-old:Акцыянэр]]
[[bs:Dioničar]]
[[ca:Accionista]]
[[cs:Akcionář]]
[[de:Aktionär]]
[[en:Shareholder]]
[[es:Accionista]]
[[et:Aktsionär]]
[[fr:Actionnaire]]
[[hi:भागीदार]]
[[hr:Dioničar]]
[[id:Pemegang saham]]
[[ja:株主]]
[[kk:Акционер]]
[[ko:주주]]
[[ky:Акционер]]
[[lt:Akcininkas]]
[[pl:Akcjonariusz]]
[[pt:Acionista]]
[[ru:Акционер]]
[[simple:Shareholder]]
[[sk:Akcionár]]
[[uk:Акціонер]]
[[vi:Cổ đông]]
[[zh:股东]]
