{{Variante|a}}
[[File:Form of government parliamentary2 parliamentary systems.PNG|400px|thumb|right|Paisnan cu ta mantene un sistema parlamentario ta color <font color=red>'''cora'''</font color>.]]
'''Democracia parlamentario''' of '''sistema parlamentario''', ta un forma di gobernacion [[demokrasia|democratico]] di un estado (of un entidad soberano) caminda e organo ehecutivo ta deriva su legimitidad democratico for di su abilidad pa eherce confiansa den e organo legislativo, tipicamente e [[parlamento]] y tambe mester duna cuenta na e parlamento. Den un democracia parlamentario, e [[hefe di estado]] normalmente ta un persona diferente cu e [[hefe di gobierno]]. Esaki den contraste cu un presidencia democratico caminda hopi biaha e hefe di estado ta e hefe di gobierno na mes momento y tambe caminda e organo ehecutivo no ta deriva su legimitidad democratico for di e organo legislativo. 

Paisnan cu un democracia parlamentario por ta un [[monarkia constitucional]] caminda un monarca ta e hefe di estado y casi semper e hefe di gobierno ta un miembro di parlamento (manera [[Noruega]], [[Dinamarka|Dinamarca]], [[Hapon|Japon]], [[Malaysia|Malasia]], [[Suecia]] y [[Reino Uni]]) of republica parlamentario caminda tin un presidente ceremonial cu ta e hefe di estado y normalmente e hefe di gobierno ta bin di e organo legislativo (manera [[Irlandia]], [[Alemania]], [[India]], [[Italia]] y [[Singapura|Singapore]]). Den algun republica parlamentario, manera [[Botswana]], [[Kiribati]] y [[Sur Afrika|Sur Africa]], e hefe di gobierno ta na mes momento hefe di estado tambe, pero e ta wordo elihi pa y mester duna contesta na e parlamento. Den parlamentonan bicameral, e hefe di gobierno, generalmente pero no semper, ta un miembro di e camara abou of ''lower house.''

E sistema parlamentario ta e forma di gobernacion mas uza na [[Oropa|Europa]] caminda 32 di un total di 50 estado soberano ta un democracia parlamentario. Den region Caribe e ta e forma mas comun caminda 10 di e 13 estadonan isleño ta un democracia parlamentario. Den e region di Oceania hopi biaha e ta un forma di gobernacion uza. Na otro parti di mundo e forma ta menos uza pero ta presente riba tur continente, mas tanto paisnan antes colonia di e Imperio Britanico cu ta subscribi na un marca particular di e sistema parlamentario yama [[sistema Westminster]].

{{Appendix|refs|2=
* {{Tradukshon for di otro Wikipedia|idioma=en|oldid =1009797071|titulo=Parliamentary system}}
{{References}}
}}

[[Category:Gobièrnu]]
