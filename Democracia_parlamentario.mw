{{Variante|a}}
'''Democracia parlamentario of Sistema parlamentario,''' ta un forma di gobernacion demcratico di un estado (of un entidad soborno) caminda e brancha ehecutivo ta deriva su legimitidad democratico for di su abilidad pa comanda confiansa den e brancha legislativo, tipicamente e parlamento y tambe mester duna cuenta na e parlamento. Den un democracia parlamentario, e hefe di estado normalmente ta un persona distingui di e hefe di gobierno. Esaki den contrast cu un presidencia democratico caminda hopi biaha e hefe di estado ta e hefe di gobierno na mes momento y tambe caminda e brancha ehecutivo no ta deriva su legimitidad democratico for di e brancha legislativo.

Paisnan cu un democracia parlamentario por ta un [[Monarkia Constitucional|monarkia constitucional]] caminda un monarca ta e hefe di estado y casi semper e hefe di gobierno ta un miembro di parlemento (manera [[Noruega]], [[Dinamarka|Dinamarca]], [[Hapon|Japon]], [[Malaysia|Malasia]], [[Suecia]] y [[Reino Uni]]), of  republica parlamentario caminda tin un presidente cerimonial cu ta e hefe di estado y normalmente e hefe di gobierno ta bin di e brancha legislativo (manera [[Irlandia]], [[Alemania]], [[India]], [[Italia]] y [[Singapore]]). Den algun republica parlamentario, manera [[Botswana]], [[Kiribati]] y [[Sur Afrika|Sur Africa]], e hefe di gobierno ta na mes momento hefe di estado tambe, pero e ta wordo elihi pa y mester duna contesta na e parlamento. Den un parlamentario bicameral, caminda e brancha ehecutivo ta consisti di dos asamblea of “house” separa, e hefe di gobierno, generalmente pero no semper, ta un miembo di e “lower house”

E sistema parlamentario ta e forma di gobernacion mas usa na [[Oropa|Europa]] caminda 32 di un total di 50 estado soberno ta un democracia parlamentario. Den regio Caribe e ta e forma mas comun caminda 10 di e 13 estadonan isleño ta un democracria parlamentario. Den e region di Oceania hopi biaha e ta un forma di gobernacion uza. Na otro parti di mundo e forma ta menos uza pero ta presente riba tur continente, mas tanto paisnan antes colonia di e Imperio Britanico cu ta subscribi na un marca particular di e sistema parlamentario yama [[sistema Westminster]].
