'''Eligio Melfor''', nomber artistiko di '''Julio Constantino Hermanus''' (n. [[12 di aprel]] [[1940]] na [[Kòrsou]]) ta un [[aktor]] i [[kómiko]] [[Kòrsou|kurasoleño]].<ref>{{nl}}[https://theaterencyclopedie.nl/wiki/Eligio_Melfor  Eligio Melfor], Theaterencyclopedie</ref>

== Bida ==
Na aña 1959 Melfor a optené su diploma di Mulo i un aña despues ta kuminsá su karera na “bedrijfschool” na Shell. Prome ku esey e tabata deklamá poesia di fábula ku hopi éksito tur djaweps anochi na Radio Hoyer. Durante di e periodo aki el a kuminsá ku teatro i tabata skirbi fábula imitando zonidonan di instrumentonan i di bestia. E tabata outodidakto i Eligio Melfor tabata e nomber ku el a usa desde dekada 60 pa presenta su obranan di fábula, chiste i komedia. Su produkshonnan di komedia no tabata pone hende hari so, pero tabata trese un mensahe pa pueblo por sigui pensa riba i siña di dje na final di e komedia. Algun di su obra ta: “Esta un kurashi”, “Ken ta gana elekshon”, “Tinchi kita as”, “Wan tres porta”, “Muhénan wapu”, “Gainan fini” i “Beberin den polítika”.

== Honor ==
Melfor ta risibí na 1976 e [[Premio Cola Debrot]] i na 2020 e ta kondekorashon di [[Krus di Mérito Kòrsou]] (2020). Na 2007 [[Arte di Palabra]] ta otorg'e e [[Tapushi Literario]] rekonosiendo su kontribushon na idioma [[Papiamentu]].

{{Appendix}}

{{DEFAULTSORT:Melfor, Eligio}}
[[Category:Ganador premio Cola Debrot]]
[[Category:Hende]]
[[Category:Aktor]]
[[Category:Kòrsou]]
[[Category:Pseudónimo]]
