{{Variante|a}}
{{Infobox dignatario
| predecessor   = [[Olindo Koolman]]
}}
'''Fredis José Refunjol''' (n. [[19 di december]] [[1950]] na [[Aruba]]) ta un ex-politico [[Aruba]]no di partido [[Movimiento Electoral di Pueblo|MEP]]. E tabata e di tres [[gobernador di Aruba]] di [[1 di mei|prome di mei]] [[2004]] te 31 di december [[2016]]. Anteriormente e tabata minister di 1989 te 1994 y di 2001 te 2004. El a sirbi tambe como miembro di [[parlamento di Aruba]] di 1986 te 1989 y di 1994 te 2001.

== Bida ==
Fredis Refunjol a lanta den districto di Savaneta. Na 1968 e ta obtene su MULO-diploma y na 1970? su HAVO-diploma. Tres aña despues e ta gradua di Instituto Pedagogico Arubano (IPA) como maestro di scol. E ta cuminsa su carera profesional na Heilig Hart College na Savaneta y na 1981 ta bira cabesante di e scol.<ref name="CE">{{citeer web|url=http://caribbeanelections.com/knowledge/biography/bios/refunjol_fredis.asp|titel=Fredis Refunjol|werk=Caribbeanelections.com|datum= |bezochtdatum=2022-04-28}}</ref> Den e periodo aki Refunjol tabata activo como dirigente deportivo, entre otro di Aruba Volleyball Asociacion.

Na 1983 Refunjol ta uni na partido [[Movimiento Electoral di Pueblo]] (MEP). Entre 1984 y 1987 e ta asumi e funccion di vicepresidente di MEP y na 1988 ta wordo nombra secretario-general di e partido.<ref name="CE"/> Na 1985 e ta debuta den e eleccion pa e prome parlamento despues di Aruba su [[status aparte]] y ta obtene 665 voto personal y un asiento den parlamento. Seguidamente e ta parece cinco biaha mas riba lista di MEP, halando un maximo di voto personal (1374 voto) na eleccion di 1998. 

For di 1989 te 1994 Refunjol ta ocupa e puesto di minister di Bienestar, Enseñansa y Labor den e gabinetenan Oduber I y II. El a sirbi como parlamentario di 1994 te cu 2001, añanan cu partido MEP a bay den oposicion. Den gabinete Oduber III el a keda nombra minister di Enseñansa y Asuntonan Administrativo, ademas di ta vice prome minister. Tambe Refunjol a fungi como informador di gabinete Oduber I na 1989 y Oduber II na 1993, y como formador di gabinete Oduber III na 2001. Despues di su nombracion como susesor di Olindo Koolman e ta asumi e posicion di [[gobernador di Aruba]] entrante prome di mei 2004. Conforme rekisitonan legal e ta retira di partido MEP y su puesto como minister. Su nominacion tabata unico, como esaki por a conta cu sosten unanime den parlamento di Aruba. Refunjol ta sirbi dos termino di seis aña como gobernador.

Na mei 2017 Refunjol, hunto cu e ex-politico hulandes Jan Franssen, ta ricibi e encargo di minister Plasterk pa investiga e problemanan den gobernacion na [[Sint Eustatius]]. Den nan rapport nan ta yega na e conclusion cu tin negligencia formal di e tareanan gobernamental, malmaneho financiero y ilegalidad. Nan conseho ta conduci na disolucion di e gobierno insular y nombramento di un "regeringscommissaris".

Desde 17 di augustus 2018 Refunjol ta presidente di fundacion [[Parke Nacional Arikok]].

Refunjol ta casa y tin dos yiu muhe y un yiu homber.

== Condecoracion ==
* {{NLD}} - Caballero den [[Orden di e Leon Hulandes]] (1995).<ref>{{citeer web|url=https://resolver.kb.nl/resolve?urn=ddd:010644845:mpeg21:a0114|titel=Ministeriële lintjesregen|werk=[[Amigoe]]|datum=1995-12-19|bezochtdatum=2022-04-28}}</ref>
* {{NLD}} - Comendador den [[Orden di Oranje-Nassau]] (2016).<ref>{{citeer web|url=https://gpdhome.typepad.com/nieuwsberichten/2016/12/hoge-onderscheiding-voor-refunjol.html|titel=Hoge onderscheiding voor Refunjol|werk=Royalblog.nl|datum=2016-12-08|bezochtdatum=2022-04-28}}</ref>

== Link externo ==
*[https://www.gouverneuraruba.com/ Website oficial di gobernador di Aruba]

{{Appendix}}

{{DEFAULTSORT:Refunjol, Fredis}}
[[Category:Arubano konosí]]
[[Category:Reino Hulandes]]
[[Category:Hende]]
