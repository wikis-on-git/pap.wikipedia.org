'''iPod''' ta un liña di [[media player portabel]] i multi-purpose [[pocket computer|pocket computers]] diseña i propagandá pa [[Apple Inc.]]. E promé liña a sali riba 32 di òktober 2001, mas o menos 8 luna i mei despues ku a saka e vershon di [[Macintosh]] di [[iTunes]]. E vershon mas resien di e diseño nobo di iPod a keda anunsiá riba 12 di sèptèmber 2012. Aktualmente ta eksisti tres vershon di e iPod: e ultra-kompakto [[iPod Shuffle]], e kompakto [[iPod Nano]] i e touchscreen [[iPod Touch]]. 

Manera otro tokadó di musika digital, e iPod por fungi komo un [[aparato di warda data]] èksterno. Kapasidat di memoria interno ta varia di modèl, kuminsando for di 2 GB pa e iPod Shuffle i 160 GB pa iPod Classic. 

E programa iTunes di Apple (òf software alternativo) por wòrdu uzá pa move musika, potrèt, vidio, wega, informashon di kontakto, konfigurashonan di e-mail, bookmarks di e web browser i kalendarionan pa aparatonan ku ta sostene esakinan pa medio di kòmpiuternan ku ta utilisá e sistema operativo [[Macintosh]] of [[Miscrosoft]] [[Windows]].

Promé ku e anunsio di iOS5, e marka di iPod tabata wòrdu uzá pa e media player ku tabata inkluí den e [[iPhone]] i [[iPad]], un kombinashon di e [[app]] di Musiká i Vidio. Kuminsando ku iOS 5, a introdusí app separá bou di e nòmbernan "Music" i "Videos". Aunke ambos e iPhone i iPad tin kapasidat pa sirbi e proposito di media player meskos ku e iPod, kada liña di aparato ta keda tratá separá. Mas o menos medio 2010 e benta di iPhone a surpasá esun di e iPod.

[[Category:Teknologia]]
