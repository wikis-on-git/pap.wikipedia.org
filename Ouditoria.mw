Ora papia di '''ouditoria''' kontabel (na hulandes: ''auditing'') ta referí akinan na kòntròl di e kuentanan òf e bukinan di un kompania. Esaki ta enserá:
*investigashon di e diferente prosesonan di un kompania;
*kòntròl riba e relato finansiero di un kompania.


Meta di un ouditoria kontabel ta pa duna seguridat na esnan interesá den e funshonamentu di un kompania. Por ta trata aki di [[Akshonistanan]], [[Hunta di Komisario]], [[Hunta di Maneho]], [[Prestamistanan]], trahadónan i [[Fisko]]. Un ouditoria riba e diferente prosesonan di e kompania ta enserá un investigashon riba e medidanan i desishonnan ku a wòrdu tumá òf sa tuma pa operá e kompania. Un ouditoria finansiero ta konsentrá riba e konfiabilidat di e relato finansiero. E persona ku ta kontrolá ta un eksperto riba e tereno aki, un [[akountent]] por ehèmpel. E resultado di e ouditoria ta wòrdu poné den un rapòrt. 


Por hasi un ouditoria kontabel riba e kompania kompletu òf un parti; sierto departamentu òf proseso so por ehèmpel. Tin diferente tipo di ouditoria, manera:
*Ouditoria operashonal – akinan ta kontrolá e diferente prosesonan di e kompania
*Ouditoria di data – akinan ta konsentrá riba e IT di e kompania.
*Ouditoria finansiero – akinan ta kontrolá e relato finansiero
*Ouditoria forénsiko – akinan ta hasi un investigashon riba [[froude]]
*Ouditoria riba kalidat – akinan ta kontrolá si e kalidat ta kumpli ku normanan vigente


[[category:kontabilidat]]
[[category:Atministrashon di empresa]]
